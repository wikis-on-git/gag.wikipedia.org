'''Bolboka''' (eniycä adı '''Kotlovina''') — [[Ukraina]] 'nın [[Odessa]] bölgesinin [[Reni]] (eski adı '''Tumarva''') rayonunda tek gagauz küüyü. 

İstoriya bilgilerinä görä 1754-cü yılda kurulmuş. Bölündüktän sora, 1814-cü yıldan beeri, gagauz küüyü olarak kurulmuş. Yalpug gölün kenarında bulunêr.

Bu küüyü doz-dolay, sansın bir alkaylan, yabancı küülär sarmışlar: bulgar, moldovan, urum, arnaut, ukrayin küüleri. Bolbokalılar, sansın adada yaşayannar, bu alka içindä gagauzluu, gagauz dilini, adetlerini hem kulturayı korumuşlar. 

İrminci üzyılın 30-cu yıllarında Bolbokada 5500 can varmış. Küü zengin sayılarmış. 1940-cı yılda, açan Sovetlär geldiler, 22 en zengin ayleyi Sibirä kaldırmışlar. Adamnarın çoyunu da şahtalara trudarmiyeya almışlar. Siirää, diri kalıp, geeri dönmüş.

1946 - 1947 yıllarında, Sovet sistemasının tarafından zorlan yapılan aaçlıın beterinä, bolbokalıların 60%, ani 3300 (üç bin üçüz) can, aaçlıktan ölmüş. Aaçlıktan sora Bolboka 5500 insan sayısının yarısına da etişämedi. Şindi Bolbokada 960 ev var. İnsan sayısı da 2606 kişidir.

[[Kategoriya:Gagauz Yeri]]
[[Kategoriya:Geografiya]]

[[bg:Котловина (Одеска област)]]
[[en:Kotlovyna]]
[[es:Kotlovyna]]
[[ro:Bulboaca, Reni]]
[[ru:Котловина (Одесская область)]]
[[tr:Kotlovina]]
[[uk:Котловина (Ренійський район)]]
