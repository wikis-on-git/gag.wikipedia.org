'''Lübov Stepanovna Çimpoeş''' — [[Gagauz halkı|gagauz]] bilim insanı, peetçi.

Duudu 1958-ci yılın avgust ayın 12-dä [[Avtonom Territorial Bölümlüü Gagauz Yeri|Avtonom Territorial Bölümlüü Gagauziyanın]] [[Çadır dolayı|Çadır rayonun]] [[Tomay|Tomay]] küündä. 1975-ci yılda, ana küündä orta okulu başarıp, üürendi Kişinöv Devlet universitetindä biblioteka-bibliografiya fakultetindä (1975-1979).

Başardı [[Moskva|Moskvadakı]] M. Lomonosov adına devlet Universitetindä aspiranturayı. Korudu 1998-ci yılda “Gagauzların dastan êposu” konusunda bilim tezasını.

Artık yirmi dört yıl Moldova Bilim Akademiyasının Gagauzologiya bölümündä çalışêr, bitki oniki yıl bölümün Başkanı olarak. Gagauz dastannarını aaraştırêr, folklorcu, literaturacı, türkolog. Dünneyin çok devletlerindä Canabisinin bilim aaraştırmaları tanınmış hem saygıda bulunêrlar.

[[Gagauz dili|Gagauz dili]]ndä peet yazêr. İki peet kiyadın avtoru – “Güz yolları ateş yanıyor” hem “Duygu başçesi”. Türk kulturasına büük izmetlerini tanıyarak, kendisinä 2003-cü yılda “Türk Dünnesinin yıl Folklorcusu’’ ödülü verildi.

Gagauz dilin hem kulturasının uurunda çalışmaları için, 2007-ci yılda [[ATB Gagauz Yeri başkanı|Gagauziya Başkanı]] hem [[Halk Topluşu|Halk Topluşun]] Metin Diplomasını kabletti.

== Yazılı ==
Gagaguz Kültür Sanat Dergisi, Yıl 1, Sayı 1-2, Aralık-Ocak 2000, Sahibi ve Yazı İşleri Müdürü, Lüba Tanasoğlu, Kişinev, Moldova

[[Category:Literatura]]
[[Category:Gagauz literaturası]]

[[Category:Avtonom Territorial Bölümlüü Gagauz Yeri]]
[[Category:Gagauz Yeri]]
[[Category:Arhiv]]
[[Category:Kişiler]]
[[Category:Gagauz biografiyaları]]
