'''Kim taa islää düş görer'''

V.MOŞKOVun: Наречие Бессарабских гагаузов (1904 yıl) kiyadından
Varmış bir çengenäylän bir adam da onnar ikisi pek islää yaşarmışlar. 

Şindi onnar lafetmişlär keseceklär bir potmar. O adam demiş çingeneyä: “Angımız ne düş görüsaydı, o iyecek potmarı”. Şindi keserlär potmarı, yatayorlar o gecä, potmarı da atayorlar fırına. Adam kalkayor, da iyer o potmarı, çingenä sa uyurmuş. 

Şindi adam genä yatmış uyumaa, çingenä hep uyurmuş. Şindi çingenä kalkmış sabahlen da çingenä demiş adama: “Bän gördüm bir büük düş”. Adam da demiş: “Ne düş gördün?” 

Çingenä da demiş: “Bir büük merdiven yaptım da çıktım çak gökä, da Allahlan Allahka ekmek iyirdilär, da beni da teklif ettilär, da bän istämedim”. Adam da demiş: “Bän da gördüm, ani seni teklif ettilär, bän da kalktım da idim potmarı. 

Kendi-kendimä dedim: “Çingenä şindi tok olmalı. İdim da genä yattım”. Çingenenin sa barsakları guruldarmış aaç.  


 

[[Kategoriya:Bilim]]
[[Kategoriya:Sotsiologi]]
[[Kategoriya:Yaşamak]]
[[Kategoriya:Politika]]
[[Kategoriya:Kultura]]
[[Kategoriya:Gagauz literaturası]]
