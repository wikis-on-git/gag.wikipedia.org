'''Ekaterina Födorovna Jekova''' — [[Gagauz Yeri]]nin radio hem televideniye işlerinä bakan Komitetın kararınnan, konkurs temelinä görä, Gagauz yeri Radio hem Televideniyası (GRT) başı seçildi. 

Kendisi [[Valkaneş]] rayonun Çöşmä [[Küü|küü]]yündä 1971-ci yılda dünneya geldi. Ana küüyündä orta şkolayı başarıp, [[Kişinöv İncäzanaat İnstitutu]]nda aktör fakultetında üürendi. 

1993-ci yılda [[Komrat Devlet Universiteti|Komrat Devlet Universitetindä]]  (KDU), teatru zanaatlarında pedagog olarak, çalışmaa başladı. 1995-tä Komrat Devlet Universitetinin “İncäzanaat hem kultura kafedrasının” başı oldu. 

Pedagogika zanaatını brakmadaan, ikibuçuk yıl Gagauziya kultura upravleniyasında teatru zanaatların speţialisti olarak işledi. [[Komrat]] regional sport liţeyindä direktor yardımcısı çalıştı. 

Gagauz yeri İspolkomunun kararına görä, 2007-ci yılın Büük ayın (yanvar) 25-dän GRT başı olarak çalışêr. Evli. İki uşak anası.

== Hem bak ==
* [[Gagauz televideniyası]]
* [[Gagauz radiosu]]

== Dış baalantılar ==
* http://www.gagauztv.com/index.html#
* http://anasozu.com/news/?razdel=15&id=456

{{DEFAULTSORT:Jekova, Ekaterina}}

[[Kategoriya:Komrat Devlet Universiteti]]
