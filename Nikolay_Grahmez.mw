[[Slovakiya]]nın [[Snin]] kasabasında kadetlar arasında serbest güreştä dünnä çempionatının beşinci günü gidärdi. O günü Moldova komandasının sportsmenı, “Vekil” güreş klubun güreşçisi Nikolay GRAHMEZ bronza medalisini kazandı. Nikolay GRAHMEZ bu çempionatta tarattı sade bir kerä.

“İlk güreştä ensedim [[Egipet]]tän sportsmenı.- annadêr Nikolay GRAHMEZ.- Sora 14:4 ensedim belarusu. ½ finalda Amerikadan sportsmena tarattım. Bronzayı da aldım, enseyip [[Vengriya]]dan güreşçiyi. Bu ensiyeşimi Vatanıma baaşlêêrım!”

Açan [[Kongaz]] “Vekil” güreş klubun güreşçisi Nikolay GRAHMEZ döndü evä [[Slovakiya]]dan, onu küü kenarında karşladılar anası-bobası, dostları, trenerlar hem başka güreşçilär. Belli ki, patladıldı şampanskiy da, taazä dünnä prizörunu, baştan-aşaadan şampanskiydä yıkadılar. Unudulmadı medali da.

Annadarkana nicä bronzayı kazandı, Nikolay unutmadı şükür etmää kendi trenerlarına da: Genadiy TULBAya hem Vladimir GOTİŞANa.

Nikolay GRAHMEZ 15 yaşında. Duudu hem üürener [[Kongaz]]da. 10 yaşından beeri “Vekil” güreş klubunda serbest güreş sekţiyasında trenirovka yapêr. Pay aldı [[Moldova]] çempionatlarında. 2012-ci yılda [[Ankara]]da “Bütündünnä uşakların Olimpiadasında” çempion oldu.

Not. “Vekil” güreş klubun öndercileri açıkladılar, ani danışêrlar cümne insannara toplamaa para, baaşlamaa deyni o parayı kadetlar arasında serbest güreştä dünnä çempionatının prizörüna Nikolay GRAHMEZä. 

[[Kategoriya:Güreşçiler]]
