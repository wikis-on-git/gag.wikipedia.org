'''"Saksan"''' — Gagauziyanın [[Çadır]] kasabasından futbol komandası.

== Milli divizionuna yolu kazandı ==
[[Moldova]]nın futbol milli divizionuna yolu kazandı. Orak ayın 26-da da, çetileyä görä, “Saksan” Moldovanın futbol çempionatında ilk matçını musaafirliktä Orhey kasabasında “Milsami” futbol komandasınnan oynadı.

“Saksan” için oynadılar: Dimitriy RADU, İvan DEMERCİ, KUACA Kuassi, Aleksandr POPOVİÇ, SEBAY Senin (İgor DİMA, 69), Konstantin KALMIŞ, Uedraogo BUBAKAR (Maksim BOGAÇİK, 73), Yuriy MIRZA (Yuriy ÇEBOTARY, 90+1), Aliyu MUHAMMED, İrakli GOGİNAŞVİLİ (Väçeslav LİSA, 73), V. KRAVÇESKU.

Oyunu “Saksan” islää başladı. Birinci bölümün ortasında 1:0 ileri çıktı (Sebay, 22 minutta). Ama oyunu enseyämedi.

İkinci bölümdä “Milsami” futbolcuları becerdilär bir gol urmaa (Bud, 84 minutta). Matç 1:1 bitti.

Şindi sıra ikinci oyunda. Harman ayın (avgust) 2-nä “Saksan” evdä tiraspoldaki anılmış “Şerif” futbol komandasınnan oynaycek. Aklınıza getireriz, ani “Şerif” çok kerä Moldovanın çempionu oldu hem Kuboklarını aldı, hem da [[Evropa]] kubokları için matçları oynadı.

== Çempionatından atıldı ==
28.03.2019-da “Saksan” futbol komandasının öndercileri hem futbolcuları yaptılar maasuz bir açıklama (rus dilindä), neredä, annadıp onnara karşı FİFA tarafından yapılan kabaatsız baskılar için, açıkladılar, ani “Saksan” bu yıl Moldova futbol Çempionatında pay almayacek<ref>[http://anasozu.com/cempionattan-uctu-ama-saksan-kaldi/ Çempionattan uçtu, ama “Saksan” kaldı]. anasozu.com, 28.03.2019</ref>.

== Kazandı ==
*Divizia A (1): 2013–14
*Divizia B (1): 2010–11

== Kullanılmış kiyatlar ==
<references/>

==Dış baalantılar==
*[http://www.fc-saxan.com Official website]
*[http://www.weltfussballarchiv.com/club_profile.php?ID=38530 Saxan Ceadîr-Lunga] at weltfussballarchiv.com
*[https://int.soccerway.com/teams/moldova/fc-saxan-ceadir-lunga/ Saxan Ceadîr-Lunga] at Soccerway.com

[[Kategoriya:Sport]]
[[Kategoriya:Futbol]]
[[Kategoriya:Çadır]]
