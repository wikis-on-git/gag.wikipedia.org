'''Bahşi İncäzanaatı Halklararası Festivali''' — Uzbekistanda UNESCO kanadı altında geçecek festival.

== Tarihi ==
Uzbekistan Prezidentının Kararına görä 2019 yılının Çiçek ayın 5-10 günnerindä Festival Termez kasabasında geçecek<ref name="anasozu.com">[http://anasozu.com/uzbekistanda-bahsi-incazanaati-halklararasi-festivali/ Uzbekistanda BAHŞİ incäzanaatı Halklararası Festivali]. anasozu.com, 05.04.2019</ref>.

== Katılaceklar ==
Festivaldä pay alaceklar 76 devlettän insannar. Onnarın içindän 58-i (20 devlettän ustalar) Bahşi konkursuna katılaceklar. Konkursantların ustalıını kararlayacek 7 kişilik jüri. Ani kurulêr Uzbekistan, Kazahstan, Rusiya, Türkiye, Koreya, Mongoliya, Franțiya devletleri temsilcilerindän<ref name="anasozu.com"/>.

== Bilim konferențiyası ==
Festival çerçevesindä yapılan bilim konferențiyasında 11 devlettän 23 kişi dokladlarını okuyacek<ref name="anasozu.com"/>.

== Şannı musaafirleri ==
Festivalin şannı musaafirleri hem UNESCO, hem [[İSESCO]] temsilcileri olaceklar. Hem da 12 devlettän 19 bilim, kultura hem devlet insannarı şannı musaafirler olaceklar<ref name="anasozu.com"/>.

== Hem bak ==
*[[Bahşi]]

== Kullanılmış kiyatlar ==
<references/>

[[Kategoriya:Uzbekistan]]
