'''Bahşi İncäzanaatı Halklararası Festivali''' — Uzbekistan Prezidentın Kararına görä, UNESCO kanadı altında, 2019 Çiçek ayın 5-10 günnerindä Uzbekistanın Termez kasabasında geçecek festival<ref name="anasozu.com">[http://anasozu.com/uzbekistanda-bahsi-incazanaati-halklararasi-festivali/ Uzbekistanda BAHŞİ incäzanaatı Halklararası Festivali]. anasozu.com, 05.04.2019</ref>.

Festivaldä pay alaceklar 76 devlettän insannar. Onnarın içindän 58-zi (20 devlettän ustalar) Bahşi konkursuna katılaceklar. Konkursantların ustalıını kararlayacek 7 kişilik jüri, ani kurulêr Kazahstan, Koreya, Mongoliya, Rusiya, Türtkiye, Uzbekistan hem Franțiya devletleri temsilcilerindän<ref name="anasozu.com"/>.

Bundan kaarä, Bahşi İncäzanaatı Halklararası Festival çerçevesindä yapılan bilim konferențiyasında 11 devlettän 23 kişi da dokladlarını okuyacek<ref name="anasozu.com"/>.

Festivalin şannı musaafirleri olaceklar UNESCO hem İSESCO (İslam üüredicilik, kultura hem bilim kuruluşu) temsilcileri hem da 12 devlettän 19 bilim, kultura hem devlet insannarı<ref name="anasozu.com"/>.

== Hem bak ==
*[[Bahşi]]

== Kullanılmış kiyatlar ==
<references/>

[[Kategoriya:Uzbekistan]]
