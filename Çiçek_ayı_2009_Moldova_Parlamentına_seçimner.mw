'''Gagauziyadan 2009 seçimnerine kaç kişi katılacek'''

Merkez Seçim Komisiyası (MSK) açıkladı, ani Çiçek ayın (aprel) 5-dä Moldova Parlamentına seçimnerdä var nicä pay almsın 2 549 804 kişi. Bunnarın içindä 106 843 – [[Gagauziya]]dan. Gagauziyaylan ilgili ţıfraları Gagauziya Başkanı Mihail FORMUZAL yannış buldu.

Gagauziya Başkannıı bildirdi, ani Baba Marta ayın 24-dä Gagauziya Başkanı bir pres-konferenţiya topladı, neredä bu konuylan ilgili açıklamalar yaptı.

Bildiriyä görä pres-konferenţiyada açıklandı, ani Gagauziyadan 128 bin kişi seçim listelerinä koyulmuş. Mihail FORMUZAL urguladı, ki “bu ölçülerä görä oy vermäk var nicä seçimnerin bozulmasına yada sonuçların falisifikaţiyasına getirsin”. 

Başkan bildirdi, ki Gagauziyada seçimnerdä pay almak için sayıya alınan 94 bin insandan sade 50-60 bin kişi oy atmakta pay alêrlar. M. FORMUZAL söledi, ani listelerdä var insannar, angıları beş yıldan zeedä nicä vatandaşlıklarını diiştirdilär da yok nicä oy versinnär, ölän insannar da var.

Pres-konferenţiyada Gagauziya Başkanı çaardı hepsi insannar seçimnerä katılsınnar.

Baba Marta ayın 26-da MSK sekretari Yuriy ÇEKAN açıkladı, ani seçim listelerini erindeki organnar hazırlêêrlar da onnar läzım baksın ki o listelerä raametlilär hem oy hakları olmayan insannar düşmesinnär.

[[Kategoriya:2009]]
[[Kategoriya:Pravitelstva]]
[[Kategoriya:Presa]]
[[Kategoriya:Politika]]
