'''Kukuk'''

* (fabula)

* Sokakta kalkmış baarış,

* Kim sa bir yuva yapmış

* Uz yolun ortasında

* Sormadan hiç birinä.


* Kim sanki bunu yaptı,-

* [[Garga]] üfkeli dedi,-

* Neresinnän düşündü

* Yuvayı yolda kurdu.


* Bunu yaptı [[Kelebek]],-

* Üfkeli dedi [[Sinek]],-

* O taa büük hem taa şiret

* Onda var taa çok kuvet.


* Bu işlär hiç yok, olmaz

* Kelebek bunu yapmaz

* Yapmêêr kelebek yuva,-

* Demiş akıllı kurbaa.


* Yuvacık yapêr kuşlar,

* Yuva yapmêêrlar mallar,

* Yuva yapmêêr kelebek

* Hem da sän tatlı sinek.


* Angı kuş sanki yapmış

* Akıldan mı alınmış

* O ne hiç düşünmemiş

* Yol üstündä yapınmış?


* Bu kuşu lääzım bulmaa

* Yuvayı burdan almaa

* Diil lääzım dursun yolda

* O lääzım dursun  dalda.


* Bu vakıt gelmiş yılan:

* İşittiydim bir yalan,

* Kimsä bir yuva yapmış

* Hiç yola da bakmamış?


* Ne düşündünüz yapmaa

* Lääzımlı onu bulmaa

* Naşey sanki yapacez

* Neredä onu bulacez?


* Sinek deer: “Uçacam gökä

* Aaraycam onu orda.

* Hep bişey işidecäm

* Kuşlara soruşturcam.


* Bän da gidecäm gölä,-

* Deer ondan sora kurbaa.

* Üzecäm göldän-gölä

* Kimsey hep bilmäk görä.


* Daalışmış mallar,kuşlar,

* Sineklär, kelebeklär,

* Hepsi gittmiş aarama

* Kabaatlı kuşu bulmaa.


* Hepsi daalışmış gittmiş

* Sade bir kukuk kalmış.

* Da demiş: “Ko gittsinnär

* Ko beni aarasınnar.”


* Bir da ona trıklamış

* Da kendisinä demiş:

* Ya bän yokkan biricii

* Taşıyım bu yuvacıı.

* Çekeder o taşımaa,

* Yuvayı yoldan almaa.

* Dal-daldan yuva bitter,

* Başka erä geçirer.


* Bunu biricii bilmäz

* Ama bunu görmüş kaz

* Da barmış:- “Buldum-buldum

* Bän bu hırsızı tutum.


* Bu kukuk yaptı bunu,

* Tutun üüretçiiz onu,

* Nice yolda yapınmaa,

* Nice bizi aldatmaa.


* Hepsi bunu işidip,

* Ortaya onu alıp,

* Çekederlär düşünmää

* Nesoy onu üüretmää.


* Hade düveciiz onu

* Göstereciiz kanonu.

* Sora koolayalım küüdän

* Taa uzak bu meradan.


* Kukuk işidip bunu

* Bu erdä görer sonu

* Kalkınıp uçêr, kaçer

* Cezalardan kurtulêr.


* Kukuklar bundan sora

* Yapmêrlar yuva başka

* Olmasın küüdä çekiş

* Buydur  kukukta çıkış.



yazıcı [[Mihail Kürkçü]]



===Hem bak===

* [[Ana sözü]] gazetası


[[Kategoriya:Gagauz literaturası]]
