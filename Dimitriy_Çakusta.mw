'''Dimitriy Çakusta''' — gagauz güreşçisi.

Orak ayın (iyül) 8-20 günneri arasında [[Slovakiya]] Respublikasında kadetlar arasında serbest güreştä dünnä çempionatı oldu. Orada gagauz Dimitriy ÇAKUSTA, üçüncü eri alıp (100 kg kadar kategoriyasında), bronza medaliyi kazandı.

Dünnä çempionatına katılmaa hakkını Dimitriy ÇAKUSTA kazandı bu yıl Hederlez (may) ayında, açan [[Bulgariya]]da gençlär arasında Evropa çempionatında ikinci eri aldı. Hep ozaman gagauz güreşçisi kazandı kendisinä deyni dooruluk Moldova adından Kitay Halk Respublikasında gençlär arasında II-ci Olimpiadaya katılmaa (Nankin kasabasında olacek).

Olimpiada geçecek Harman ayın (avgust) 16-28 günnerindä. Burada 26 uurda 184 komplekt medali için 14-18 yaş arasında genç sportçular yarışaceklar.

[[Moldova]] bu olimpiadaya 4 kvota kazandı, da  Harman ayın (avgust) 15-dä Moldovanın komandası Nankin kasabasına yollanacek.

Nicä açıkladı bu komandanın şannı güreşçisi Dimitriy ÇAKUSTA, onun için diil salt hazırlanmak önemli, ama önemli o da, ani “ lääzım kendini inanmaa hem istemää kendi memleketinä hem aylenä enseyişi kazanmaa”.

Not. Dimitriy ÇAKUSTA onedi yaşında. Duudu hem büüdü Avdarma küüyündä. Üürendi sport liţeyindä. Şindi bulunêr [[Tiraspol]]dä. Trenerı – Vladimir GOTİŞAN.

[[Kategoriya:Güreşçiler]]
