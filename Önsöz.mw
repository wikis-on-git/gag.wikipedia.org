'''Önsöz'''


Gagauz halk türküleri ayırı kiyat olarak notalarlan birliktä şındiyä kadar yoktur basıldı. Bu bakımdan elinizdeki kitap eni bir iştir.Burda toplu 136 türkü angılarını 1969-1980 yıllarda magnitofona yazdı folklorcu [[Mariya Durbaylo|Mariya Durbaylo]]. 

Türkülär verili bilim printiplerinä uygun; sayıler havalar hem peetlär nicä insanın aazından çıktıysa, ölä da brakılı. Ne aranjirovka, ne literatura dilinä uydurmak bişey yapılmadı. Kimi türkülerin ikişär-üçär variantları var, kimi türkülär diil bütün onnara da maasuz dokunulmadı.

Janra tarafından baktıynan, burda var hem balada, hem üüsüz türküleri hem sevda için, hem halkın geçirdi için hem da Allaa için türkülär. 

Peetlerdän belli, ani [[türkü]]lerin arasında var eni da, ama var evelki da. Kimi kerä razgeler   ölä eski laflar, angıların maanaları bilä unudulmuş. Araştırmacılara var iş: lazım açıklama herbir karannık eri, çünkü halkın yaratması onun isoriyasını gösterän bir aynadır.              



===Kullanılmış Kiyatlar===

*  Gagauz Halk Türküleri

*  Moldova Respublikasının Bilim Akademiyası Milletlärarası Aaraştırmalar İnstitudu

*  Lüba Çimpoeş 

*  Sayfa 3

*  Pontos 

*  Chişinau 

*  2001

[[Kategori:Gagauz halk türküleri]]
[[Kategori:Arhiv]]
