'''Mariya Maruneviç''' -  Mariya Maruneviçi andılar. Küçük ayın 15-dä tamamnandı bir yıl nicä raametli oldu Mariya MARUNEVİÇ, [[gagauzlar]]ın anılmış bilim hem politika insanı.

İki gün içindä, cumêrtesi (12.02.2005) hem salı (15.02.2005), [[Komrat]]ta hem [[Kişinöv]]da bu yaslı olaylan ilgili meropriyatiyalar oldu. 

Cumêrtesi Komratta Maria Marinoviçin mezarında toplandılar onnar, kim Canabisinnän barabar [[Gagauziya]]nın kurulması için çalıştılar, Komrat devlet Universitetindä işledilär.

Salı günü da, Moldova Bilim Akademiyasının Gagauzologiya bölümünün odasında kurulan sofrada toplandılar Maria MARUNEVİÇin dostları, bilim adamnarı, onun üürencileri, yazıcılar. 

İki saatlık yaslı toplantıda Mariya MARUNEVİÇin insannıı, bilimcilii, cümnä çalışmaları için annadıldı.

Not. Komrat primariyanın kararına görä, o evin duvarına, neredä son yıllarda yaşadı Mariya Vasilyevna MARUNEVİÇ, bir memorial taftası koyuldu.  



[[Kategoriya:Biografiya]]
[[Kategoriya:Politika]]
[[Kategoriya:Gagauz biografiyaları]]
[[Kategoriya:Bilim]]
[[Kategoriya:Yaşamak]]
