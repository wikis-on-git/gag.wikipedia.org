İçeriçumra İsminin Verilişi / İçeriçumra Hakkında

2010-08-23 Saat: 19:43 - Bu haberi 1545 kişi okudu.İçeriçumra kasabasının tarhi çok eskilere dayanır. Tarihin çok eski devirlerinde (Neolitik Çağ) Ve Osmanlı devleti ile Karaman Oğulları dönemlerinde bu iki devlet arasında pek çok savaşa sahne olan beldeye “ÇUMRA” isminin verilmesi öyküsü tarihi iki olaya bağlanır;Bir rivayete göre; Karaman Beylerinden Pir Ahmet ( I. Dönem 1463-1468 II. Dönem 1468-1473 Yılları arasında Karaman beyliği yapmıştır. Aynı zamanda Fatih Sultan Mehmet Han’ın Halasının n oğludur.) Osmanlı devleti ile Yavşanyöğü mevkiinde yaptığı savaşı kaybeder. Takkelidağ’daki Kevele kalesine sığınır. Pir Ahmet Çumra civarındaki Oğuz boylarına haber göndererek Çumra’nın Piriahmetli Mahallesinde Kabile Başkanı Türkmen beyleri ile bir toplantı yapar. Kabile Başkanlarına “Gelin cümlemiz bir olalım Osmanlı’ya karşı birleşelim” der. “Cümlemiz” Sözü Zamanla “Çumra” Şekline Dönüşür. Kanaatimize göre bu zayıf bir ihtimal olup, bununla birlikte kabilelerin birleşmesi ve Kasabanın kuruluşunda bunların rolünü açıklamaktadır.Yaygın bir rivayete göre ise Yavuz Sultan Selim Han Mısır Fethinden dönüşünde ( 1520 - 1521 )Çumra Ovasından geçerken İçeriçumra civarındaki sazlık ve bataklığa yolu düşer. Askerler çamura batarlar ve “Amma Çamur ha” derler. Bunun üzerine Yavuz Sultan Selim Han “Paçaları Sıvan” anlamına gelen “ÇEMRENİN” emrini verir. Zamana bu isim Çamur anlamına gelen “ÇOMRA” Olur, Daha sonra ÇOMRA kelimesi “ÇUMRA” şeklini alır ve Çumra ismi yaygın olarak Kullanılmaya başlar.Bu rivayetler doğru olmayabilir. Fakat İçeriçumra çok eski bir yerleşim birimi olup ismini tarihten alır Hatta Çumra adı, daha Selçuklular zamanında ortaya çıkmış olabilir.
