 

[[Moldova]] Parlamentına seçimnerin sonuçlarınnan kayıl olmayan partiyalar iki gün sıravardı [[Kişinev]]ın merkezindä mitiglar toplêêrlar. Büün mitinglarda kan döküldü.Prezidentura hem parlament yaner 

Prezidentura hem parlament binalarına protestlan gelän mitingçileri poliţiya savaştı bir tarafa kuumaa. İlktän poliţiya becerdi bunu yapmaa. Ama sora mitngçilär, yol taşlarını söküp, başladılar o taşları poliţiyanın üstünä atmaa. İki taraftan da yaralılar peydalandı.

Kan dökülmää başladıynan mitingçilär enidän prezidentura hem parlament binalarına kaçarak yollandılar. Parlamenta girämedilär, ama kapuları hem pençereleri kırdılar. Pençerelerä “molotov kokteli” attılar. Prezidentura hem parlament binaları yanmaa başladılar. Mitingçilär prezidenturanın içinä girip, onu elä geçirdilär. 


Prezidentura pençerelerindän kompyuterleri, faksları hem dokumentleri atmaa başladılar. Prezidentın bayraanı patredini hem tribunasını dışarı çıkardılar.Prezidentura binasına “Romıniya mare” kartasını astılar. 

Prezidentura binasının en üüsek erindä, [[Moldova]]nın bayraanın yanına, [[Evropa Birlii]]nin hem [[Romıniya]]nın bayraklarını taktılar.Doktorların açıklamalarına görä 200 kişidän zeedä yaralı var. Onnarın aralarında poliţiya da var.

 
 

[[Kategoriya:Politika]]
[[Kategoriya:Pravitelstva]]
[[Kategoriya:Presa]]
[[Kategoriya:Yaşamak]]
[[Kategoriya:Ev]]
[[Kategoriya:Kultura]]
[[Kategoriya:Savaşlar]]
[[Kategoriya:Sotsiologi]]
