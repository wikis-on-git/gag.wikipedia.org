'''Moldovada GUUAM toplantısı'''

Çiçek ayın (aprel) 22-dä [[Moldova]]da GUUAM ([[Gruziya]], [[Ukrayna]], [[Özbekistan]], [[Azerbaycan]], [[Moldova]]) kuruluşun toplantısı oldu. [[Kişinöv]]a toplantıya geldilär prezidentlär: Mihail SAAKAŞVİLİ (Gruziya), Viktor ÜŞÇENKO (Ukrayna), İlhan ALİEEV (Azerbaycan). 

Bundan kaarä bitki vakıtlar bu kuruluşa ilgi duyan devletlerdän da katılan vardı: [[Romıniya]] Prezidenti Trayan BASESKU, [[Litvaniya]] Prezidenti Valdas ADAMKUS, OBSE genel sekretari Yan KUBİŞ, ABD ([[Amerika Birleşik devletläri]]) devlet departamentinin baş danışmanı Stivan MANN. Yoktular salt Özbekistanın Prezidenti İslam KARİMOV hem  [[Polşa]] Prezidenti Aleksandr KVASNEVSKİY.

GUUAM toplantısında en azdan iki iş beklenirdi. Birisi – regionda GUUAMın çalışmalarının hızlandırılması. İkincisi da - Pridnestrovye problemasının çözmä yolu.

İkinci soruşu çözmäk için beklenilän Viktor ÜŞÇENKOnun planı ortaya çıkarılmadı. Konuylan ilgili o sade edi adım teklif verdi. Plan taa sora ortaya çıkaralaceymış.

Birinci soruşun çerçevesindä regionda demokratiya, ii durum hem toprak bütünnüü için söz gitti. Bundan kaarä GUUAM devletleri-nin arasında ekonomika hem energetika işbirlii kurulması için soruşlar incelendi. Toplantının sonunda bu konularlan ilgili “Demokratiya, ilerlemäk hem ii durum için” ortak açıklama imzalandı.
 



[[Kategoriya:Politika]]
[[Kategoriya:Yaşamak]]
