Aşık Veysel 

Aşık Veysel Anmasına Ozannar buluşması

Kirez ayın (iyün) 22-23 günnerindä [[Türkiye]]nin [[Hacıbektaş]] kasabasının “Hacı Bektaş Veli Kultura Dernää” tarafından hazırlanılan “Aşık Veysel Anısına 9. Halklararası Halk Ozannarı Hacıbektaş buluşması” oldu. (Okuycularımıza aşıklama: Aşık, Ozan - saz musıka tertibindä çalan hem türkü söleyän halk poetı).

Buluşmanın birinci günündä musaafirleri tanıştırdılar Hacıbektaş kasabasının kultura hem istoriylı erlerinnän. Onnarın arasında Hacı Bektaşın hem istoriyada başka anılmış bektaşlıların mezarlarında saygıylan durmak hem dualar yapıldı. Sora Hacıbektaşı hem hacıbektaşlıları annadan muzey gezildi. Lääzım urgulamaa, ani bu erlär UNESCO tarafından dünnää varlıı olarak tanınêr hem korunêr.

Bu tanışmaklardan sora buluşmanın ofiţial açılışı oldu. Türkiye Respublikasının gimnasından sora, açılış sözünü yaptı “Hacı Bektaş Veli Kultura Dernää” Başkanı Nafiz ÜNLÜYURT. Sora protokol konuşmalarını yaptılar TİKA Başkanı Serdar ÇAM, Prof. Dr. Hayrettin İVGİN, Hacıbektaş kasabanın primarı, musaafirlär.

Maasuz bu yortu için Aşık Veysel Anmasına şiir konkursu yapılmış. Açılış programasında konkursta enseyennerä ödül verildi. Bundan sora da, salonda bulunannarı, aşırıdan gelän musaafirlärlän tanıştırdılar.

Açılışın sonunda Aşık Veysel için bir dokumental film gösterildi.

Avşam üstü büük programa başladı da taa gecä yarısınadan sürttü. Programaya görä Aşıklarlan bilä hor da türküleri çaldı. Sora ozannarın solaları başladı hem aşırıdan gelän poetlar Gülaye ŞİNİXLI hem Könül Maarif Qızı BAYRAMOVA ([[Azerbaycan]], sazda çaldı), Nevid MUSMİR ([[İrak]]), Zeynel BEKSAÇ ([[Kosova]]), Dr. İsmet ZAATOV hem Resul KHALİLOV ([[Krım]], [[Ukrayna]]), [[Todur Zanet]] ([[Gagauziya]], [[Moldova Respublikası]]) hem Rustamjon JABBAROV ([[Özbekistan]]) kendi peetlerini okudular. Ertesi günü Ozannarın arasında yarışma oldu. 

Buluşmanın kultura programasına görä aşırıdan musaafirlerä deyni Kapadokiya mara içindä kliselerinä hem Beşiktaşta Çilehane mezar hem Aşıklara anmak taşları kompleksına gezi yapıldı.  

===Hem bak===
*[[Ana sözü]] gazetası
* [[Türkiye]]
* [[Yunus Emre]]

{{DEFAULTSORT:Veysel, Aşık}}

[[Kategoriya:Türkiye]]
[[Kategoriya:Biografiya]]
[[Kategoriya:Kişiler]]
