'''Petri Yalıncı''' duudu 1964-cü yılda [[Gagauz Yeri|Gagauziya]]nın [[Çadır]] dolayında, [[Kıpçak]] küüyündä. Onun bobası hem anası, dädusu sevärdilär hristiannıı, yaşamalarında hepsi klise izmetçileriydilär. Petri kendi şkola üürenmesini onuncu klasadan erindä Kıpçakta yaptı, orta şkolayı başardıktan sora 1988-nci yılda o oldu student [[Rostov]] kasabanın universitetindä gazetacılık fakultetindä da kolay başardı bu büük kultura universitetini. 

Petri bir çok çalışkan hem enilii sevän adam. O kolay tanıyer yaşamayı da ilerleer orada, neredä diil pek kolay, ama çok lääzımnı. O çıkardı 1994-ncü yılda ilk gagauz dilindä gazetayı. Buydu heptän bir eni baskı taa henez çekedän latin grafikasında  Sora Hiperion baskı evindä çıktı onun şiir kiyadı Süünmäz yıldızlar.1998-nci yılda [[Kazahstan]]ın [[Turkestan]] kasabasında 8-nci Türk dünnääsının Gençlik kurultayında Petri seçildi kurultayın başkan yardımcısı, sora 1999-ncu yılda Gagauz yazarlar Birliini kurmakta pay aldı, ertesi yılın da kendisinin inițiativasından Çadır kasabasında kuruldu. Gagauz Jurnalistlär Birlii. Petrinin çok yazıları basıldılar  [[Moldova Respublikası|Moldova]]da, [[Gagauz Yeri|Gagauziya]]da, [[Türkiye]]dä. 

Ama onun kimi işleri kaldılar yarım, neçin ki Petri ansızdan Canavar ay (oktabri)dä 2002 yılda geçindi.Başardıkça Kultprosvet uçilişçsesini, ilk yazıları tipar oler rayon gazetalarında [[Gagauz dili|gagauz]] hem [[Rus dili|rus dillerindä]]. Sora Petri yollaner Rostov kasabasına, neredä üürener jurnalist profesiyasına. Tezdä Petri oler ilk gagauz profesional jurnalistlerindän birisi. Petri Yalıncı pek tez oler bilimni bütün Moldovada yazıcı hem şair. Onun yazıları - şıralı. O geldi kendi taaza, meraklı şiirlerinnän [[Gagauzlar|gagauz halkı]]n kulturasına üçüncü evlat boylarınnan barabar. 1995-nci yılda Peti ''SÜÜNMÄZ YILDIZLAR '' kendibaşına kıtabınnan debüt yaptı. 

Bu eni kitabında toplanan şiirlerini artık duruk, esaplı, çok derin duygulardan sızer, avtor işider türlü seslär, duyer sabaayın gelip-geçmesini, güneşin dalgalı sallanmasını, sevdanın içyankı büülerini....Petri Yalıncı - büük bir patriottu. 1994-ncü yıldan o zorlan başladı çıkarmaa [[gagauz dili]]nda gazetayı ''Gagauz sesi''. Gagauz regional gazetasını tiparlayarak, Petri - ilk gagauzların arasından bilindi türlü Türk-kardaşlık organizatiyalarında. Çok dostu vardı Türkiyedan hem bütün türk dünyasından. Çok pozitivlı adamdı. O sevaardi yaşamayı. Ama yaşamak çevirti onu osoy, ani 2002-da biz Petiyi kaybettik...

* Petri Yalıncı yaşayacek diveç üreklerimizdä....
* Süünmaz yıldızların şairi....

===Kullanılmış Kiyatlar===
* İ.İ.Babaloglu, N.İ.Babaoglu, K.K.Vasilioglu. Gagauz Dili hem literatura. 8 Klas, Stiinţa 2003, Ministeril Educaţiel Al Republıcıı, Moldova, Sayfa 287
* [http://www.yalanji.web-box.ru]

[[Kategori:Gagauz biografiyaları]]
[[Kategori:Kişiler]]
[[Kategori:Biografiya]]
[[Kategori:Gagauz yazıcıları]]
