

*  Çadırlı kolinin yaşaması

*  Çadırlı kolinin karısı


*  Beş yıl da hasta yatıyor

*  Altıncı yıla bastıynan,

*  Kolinin karısı ölüyor


*  İki da uşak kalıyor

*  Biri beş yaşında kalıyor

*  Birisi üç yaşında kalıyor


*  Az mı, çok mu aalıyer uşaklar

*  Bir afta kaa geçiyor

*  Bir afta kadar geçiyor


*  Koli küüyü küüyü da geziyor

*  Kendinä karı aarıyor 

*  Bir güzäl Länkayı buluyer


*  [[Länka]],  mari güzälcä Länka

*  Bana da gelsenä Länka 

*  Bana da karı olaysın


*  Uşaklarmı bakayasın

*  İlänka geler Koliyä

*  Cumaaya karşı geliyor


*  İki üç gün yaşıyor

*  [[Pazar]] sabaası kalkıyor

*  Länka azır olıyer


*  Uşakları giidirip düzeyor,

*  Kollarından da  tutuyor

*  Kliseyä da Länka gidiyor


*  Durujkası karşı şıkayer

*  İlänka, mari güzälcä Länka    

*  Bu uşaklar sana yaraşmeer


*  O Koli sana yakışmeer

*  İlänka da evä gider,

*  Koliyä küsülü dureyer


*  Koli sofrayı koyuor 

*  İlänka, mari gözäl İlänka  

*  Neçin ekmek da imeersin?


*  Biri mi bişey söledi?

*  İlänka da Koliyä deyor

*  Uşaklarnı da kaybedirsän


*  Ozaman ikimiz yaşaycız

*  İlänka, mari gözälcä İlänka 

*  Nası kaybedeyim uşecıklar mı?


*  Bän mi seni üüredeyim?

*  Yarın sabaa sän

*  İşä gicän 


*  Bän da imää yapıp yollıycam

*  Uşekları braznaya gömäsin

*  Koli kalker saabalin,

*  Koli gider kıra işä


*  İlänka imää azırleer,

*  Uşaklardan imää yollayor

*  Koli, taa yıraktan karşı


*  Çıkıp, imääyi alıyor.

*  Uşekları evä yolleer

*  Uşaklar evä geliyor


*  Länka da alıyor uşekları

*  İçeri kapuyu kapada bileyor

*  Uşeklan da kesiyor,


*  Kendi da gider selsovedä

*  Kendi gidip, da bildiriyor  

*  Koli deer uşaklarnı kesti,


*  Kendi işä da gitti.

*  Selsovettän da geliyorlar

*  Uşakları da görerlär, 


*  Kıra gidip, Koliyi aareerlar

*  Kırda Koliyi buluyerlar  

*  Ellerni da baalıyorlar


*  Bukaalarlan da kitliyorlar

*  Koli da onnara bölä deer :  

* Ya götürünüz beni evä


*  Bakayım da bizdä, ne var

*  Onnar da ona bölä deyor

*  Uşaklarnı da keşmişin 


*  Kendin da işä gitmişin 

*  Koliyi da evä götürerlär

*  İlänka karşı çıkayor 


*  Koliya bölä deyor

*  Koli ba, Koli deyor

*  Ne sıuçaylar oldu bizdä


*  İlänka mari, gözäl Länko

*  Uşaklarmı da kaybettin

*  Beni da türmäyä sokup, balattın


*  Kafamı türmäyä baalattın,

*  Kapuma kilit urdurdum,

*  Benim evimi daattırdın




===Kullanılmış Kiyatlar===

* Gagauz Halk Türküleri

* Moldova Respublikasının Bilim Akademiyası Milletlärarası Aaraştırmalar İnstitudu

* [[Lübov Çimpoeş|Lüba Çimpoeş]]  
         
* Sayfa 28

* Pontos 

* [[Kişinöv|Chişinau]]
      
* 2001

[[Kategori:Gagauz halk türküleri]]
