{{Osmanlı padişahı
| isim= II. Mehmed
| resim=Gentile Bellini 003.jpg 
| tugra= Tughra of Mehmed II.JPG
| başlık= محمد بن مراد خان مظفّر دائما <br /> ''Meḥemmed b. Murād Ḫān muẓaffer dāʾimā'
| sıra_no= 7
| saltanat_başlangıcı= 1444
| saltanat_sonu= 1446 (2 yıl sürmüştür.)
| ikinci_saltanat_başlangıcı= 1451
| ikinci_saltanat_sonu= 3 Mayıs 1481 (30 yıl sürmüştür.)
| önce_gelen= [[II. Murat]]
| sonra_gelen= [[II. Bayezid]]
| doğum_tarihi= [[Edirne]], 30 Mart 1432
| ölüm_tarihi= [[İstanbul]], {{ölüm tarihi ve yaşı|1481|05|03|1432|03|30}}
| annesi= [[Hüma Hatun]]
| babası= [[II. Murat]]
}}
'''II. Mehmed''' veya '''Fatih Sultan Mehmed''', ([[Osmanlı Türkçesi]]: '''محمد بن مراد خان''', ''Meḥemmed b. Murād Ḫān'') (30 Mart 1432<ref>Babinger, ''Mehmed der Eroberer'', Piper Kitabevi, Münih 1987, s.8</ref> – 3 Mayıs 1481<ref name="babinger347">s.347</ref>) yedinci [[Osmanlı]] padişahı. [[Divan edebiyatı]]nda '''Avnî''' [[wikt:mahlas|mahlasını]] kullanmıştır. Sultan [[II. Murad]] ve [[Hüma Hatun]]’un oğludur.

[[İstanbul]]'u fethetmesinden sonra '''Ebû ʾl-Feth''' (‏ابو الفتح, Fethin Babası) ve daha sonraki asırlarda<ref>İpşirli, Türkiye Diyanet Vakfı İslâm Ansiklopedisi, ''Osmanlılar′da Lakap'' maddesi.</ref> '''Fâtih''' (‏فاتح) lakabıyla anılmıştır. Ayrıca döneminde Avrupa'da '''Büyük Türk''' (Grand Turco) olarak da zikredilmiştir.<ref>Ahmed Refik (Fatih ve Fetih)</ref><ref>Büyük Türk (Nicolae Jorga)</ref> [[İstanbul'un fethi]], [[Orta Çağ]]’ın sonu [[Yeni Çağ]]'ın başlangıcı olmuştur.<ref>Oxford Dictionary of English 2e, Oxford University Press, 2003, "Middle Ages" maddesi</ref> Bundan dolayı Fatih, "çağ açan hükümdar" olarak da tanınır. İstanbul'un fethinden sonra ''[[Kayser|Kayser-i Rum]]'' (‏قیصر روم, Roma İmparatoru<ref>[http://www.tumkoseyazilari.com/yazar/ilber-ortayli/29-05-2011-buyuk-constantin-ve-istanbul.html İlber Ortaylı Köşe Yazısı]</ref>) unvanını da kullanmaya başlamıştır. İstanbul'un fethiyle 1000 yıllık [[Doğu Roma İmparatorluğu|Doğu Roma (Bizans) İmparatorluğu]] son bulmuştur. Fatih, çıkardığı yasalarla devleti önemli ölçüde yeniden biçimlendirmiştir.

== Çocukluğu ve şehzadeliği ==
[[Dosya:Byzantine Constantinople eng.png|thumb|right|300px|İstanbul'un limanı, haritası ve onun surları.]]
27 Receb 835 (30 Mart 1432) Pazar günü şafak vaktinde, devletin başkenti olan [[Edirne]]'de, [[II. Murat]]'ın dördüncu<ref>İnalcık, Türkiye Diyanet Vakfı İslâm Ansiklopedisi, ''Mehmed II'' maddesi.</ref> oğlu olarak dünyaya geldi. Annesi [[Hüma Hatun]], tarihçi [[Franz Babinger|Babinger]] ve yazar [[Patrick Kinross|Lord Kinross]]’a göre [[gayrimüslim]] bir [[köle]]dir. Yine Babinger'e göre, ölümünden sonra [[Acem]] efsanelerindeki cennetkuşu [[hüma]]dan esinlenilerek Hüma Hatun olarak adlandırılmıştır.<ref name="The Ottoman Centuries">{{Kitap kaynağı| son =Kinross | ilk =Lord | yazarurl = | yardımcıyazarlar= | yıl =1977 | başlık =The Ottoman Centuries | yayımcı=Sander Kitabevi | yer=İstanbul | id =ISBN 0-224-01379-8 s.87}}</ref><ref>{{Kitap kaynağı| son =Babinger | ilk =Franz | yıl =2003 | başlık =Fatih Sultan Mehmed ve Zamanı | yayımcı=Oğlak Yayınevi | yer=İstanbul | id =ISBN 975-329-417-4 s.30-31}}</ref>.

Mehmed iki yaşına kadar Edirne'de kaldıktan sonra 1434’te sütninesi ve küçük ağabeyi Alâeddin Ali ile birlikte 14 yaşındaki büyük ağabeyi Ahmed’in [[Rum Eyaleti|Rum]] sancakbeyi olduğu [[Amasya]]'ya gönderildi. Burada ağabeyi Ahmed'in erken yaşta ölmesi üzerine Mehmed altı yaşında Rum sancakbeyi oldu (İnalcık'a göre şüpheli). Diğer ağabeyi Alâeddin Ali ise [[Manisa]]'da [[Saruhan Sancağı|Saruhan]] sancakbeyi oldu. İki yıl sonra babaları [[II. Murat]]'ın talimatıyla iki kardeş yer değiştirdiler ve Mehmed [[Saruhan]] sancakbeyi oldu<ref name="kro">Kinross, Lord ''a.g.e.'' s.95</ref>.

Mehmed’in eğitimi için babası çeşitli hocalar görevlendirdi. Ancak zeki olduğu kadar hırçın bir çocuk olan Mehmed’in eğitilmesi kolay olmadı. Sonunda babası heybetli ve otoriter bir alim olan [[Molla Gürani]]’yi görevlendirdi. Anlatılana göre Murad, Gürani'ye bir değnek vermiş ve Mehmed itaatsizlik ederse kullanmasını söylemişti. [[Molla Gürani]] Mehmed’e, ''dersini dikkate almayan bir öğrencinin hocası tarafından dövülmesi'' ile ilgili edebi bir cümleyi inceletmiş, Mehmed durumun ciddiyetini kavrayarak eğitimine önem vermeye başlamıştır.

Şehzade Mehmed'in medrese kökenli hocalarının yanı sıra bilgi edindiği Batılı şahsiyetler de bulunmaktaydı. Saruhan (Manisa) sarayında İtalyan hümanisti Anconalı Ciriaco ve saraydaki başka İtalyanlar onun Avrupa tarihi ile Antik Yunan filozoflarının hayatlarıyla ilgili kitaplar okumasına önayak olmuştu. Bu durum Şehzade Mehmed'e çok-kültürlülük kazandırmıştır. Topkapı Sarayı arşivinde bulunan II. Mehmed'in şehzadelik yıllarına ait olan karalama defterinde Latin harfleri, Arap harfleri, Roma büstlerini andıran insan çizimleri ve Osmanlı figürleri bulunmaktadır.<ref>[http://video.cnnturk.com/2012/programlar/2/18/feridun-emecen-erhan-afyoncu-17-02-2012] CNN Turk Eğrisi Doğrusu, 17.02.2012, dk: 19:59</ref><ref>Topkapı Sarayı Müzesi Arşiv, İstanbul</ref> Ayrıca Fatih Sultan Mehmed'in Arapça ve Farsça'nın yanı sıra Latince, Yunanca ve İtalyanca bilmesi bu dönemdeki münasebetlerine dayandırılmaktadır.<ref name="ReferenceA">Afyoncu, Erhan (Truva'nın İntikamı)</ref>

==Birinci tahta çıkışı==
[[Dosya:Hunername accession Mehmed II .jpg|thumb|right| Mehmed II'in Edirne 1451'de tahta çıkışı.]]
{{Ayrıca bakınız|János Hunyadi}}
[[II. Murat]] 1443 yazında [[Karamanoğulları Beyliği|Karaman beyi]] İbrahim'i [[Anadolu]]’da yenilgiye uğrattıktan sonra Ekim ayında Edirne'ye döndüğünde [[Hunyadi Yanoş]], [[Macaristan Krallığı|Macar Kralı]] Ladislas ve [[Sırp Despotluğu|Sırp Despotu]] Yorgo Brankoviç önderliğinde bir Hristiyan ordusunun [[Tuna]]’nın güneyindeki Osmanlı topraklarını istila etmeye başladığı haberini aldı. Aynı dönemde Amasya’dan Şehzade Ali’nin öldüğü haberi geldi.<ref name="inalcik1s56">İnalcık, Halil (1995) ''Fatih Devri Üzerinde Tetkikler ve Vesikalar I'' s.56-57</ref><ref name="babinger40">Babinger, Franz ''a.g.e'' s.40-41</ref> İki ağabeyinin erken yaştaki ölümleri sonucu Mehmed tahtın vârisi oldu. Murat Hıristiyan ordusunun 25 Aralık’ta İzladi'de durdurulmasının ardından başlayan müzakereler sırasında Mehmed’i Manisa’dan [[Edirne]]’ye getirtti. 12 Haziran 1444’te Edirne’de Macarlarla [[Edirne-Segedin Antlaşması|antlaşma]] yaptıktan bir ay sonra oğlu Mehmed’i Edirne'de [[Sadrazam]] [[Çandarlı (2.) Halil Paşa|Çandarlı Halil Paşa]] denetiminde "kaymakam" olarak bırakarak [[Hamitoğulları|Hamidili topraklarını]] işgal eden Karamanlıların üzerine yürümek üzere Anadolu’ya geçti ve [[Karamanlılar]]’la [[Yenişehir, Bursa|Yenişehir]]'de bir anlaşma yaptı.<ref name="inalcık1s35">İnalcık, Halil (1995) ''a.g.e.'' s.35-38</ref><ref name="inalcık2s35">İnalcık, Halil (2008), ''Osmanlı İmparatorluğu Klasik Çağ (1300-1600)'' s.27</ref> Yenişehir’den ayrıldıkran sonra Ağustos ayında [[Karacabey, Bursa|Mihaliç]]’te yeniçeri ağası Hızır Ağa ve diğer beylere tahttan oğlundan yana resmen çekildiğini duyurdu ve ordusu [[Edirne]]’ye dönerken kendisi [[Bursa]]’da kaldı.<ref name="inalcık1s61">İnalcik, Halil (1995) ''a.g.e.'' s.61-67</ref><ref>''Gazavâtnâme'' s.36</ref><ref>Tarihçi [[Franz Babinger|Babinger]] bu dönemde Mehmed’in yalnızca [[Rumeli Eyaleti|Rumeli]]’nin saltanat naibi olduğunu ve ancak [[Varna Savaşı]]’nın ardından 1444 sonlarında ya da 1445 başında tahta çıktığını yazar. Babinger, Franz, ''a.g.e.'' s.47, 55</ref>
{{Ayrıca bakınız|II. Kosova Savaşı}}

II. Murad'ın 1444 yazında doğuda ve batıda barışı sağladığını düşünerek tahttan çekilmesi [[Edirne]]’de bir otorite boşluğu yaratarak devleti buhrana sürükledi. Dış siyasette ihtiyatlı davranmayı tercih eden Sadrazam Çandarlı Halil Paşa ile Mehmed’in etrafında toplanmış olan Şahabeddin, [[Zağanos Paşa|Zağanos]], [[Turahan Bey|Turahan]] paşalar arasında rekabet baş gösterdi.<ref name="inalcık2s35"/> Bu rekabet 1444-1453 yılları arasında [[Osmanlı Devleti]]’nde yaşanan başlıca politik gelişmelerin belirleyici etmenlerinden biri olmuştur.<ref name="Fatih Sultan Mehmed (1432-1481) ve Zamanı">İnalcık, Halil (1960)Fatih Sultan Mehmed (1432-1481) ve Zamanı</ref> Ağustos başında Kral Ladislas’ın Osmanlılarla yapılan barışı geçersiz sayarak yeni bir Haçlı Seferine çıkacağını ilan etmesi başkent Edirne'de paniğe yol açtı ve halk şehri terk etmeye başladı. [[Konstantinopolis]]’te Rumların himayesinde olan ve Osmanlı tahtında hak iddia eden [[Orhan Çelebi]] de bu dönemde [[Çatalca]] yakınlarinda İnceğiz’e ve [[Dobruca]]’ya geçerek bir isyan girişiminde bulundu. Bu girişim Şahabeddin Paşa tarafından önlendi ve Orhan Çelebi Konstantinopolis’e kaçtı.<ref name="inalcık2s35"/> Aynı dönemde başkentte kendini [[Hurufilik]] taraftarlarının elçisi olarak tanıtan bir İranlı halktan epey yandaş toplamıştı. Mehmed de İranlının öğretisine ilgi duymuş ve koruması altına almıştı. Ancak Müfti Fahreddin ve Sadrazam Halil Paşa’nın bu duruma tepki göstermesi üzerine Mehmed çok geçmeden desteğini çekmek zorunda kalmış ve sonunda başkentte bir Hurufi katliamı yaşanmıştı. Bu sırada şehirde çıkan yangında [[bedesten]] ile birlikte 7.000 ev kül olmuştu.<ref name="babinger50">Babinger, Franz ''a.g.e.'' s.50-51</ref><ref>Gökbilgin ''a.g.e.'' s.133</ref>

{{Ayrıca bakınız|Varna Savaşı}}
[[Dosya:Battle of Varna 1444.PNG|thumb|right|280px|[[Varna Savaşı]]'nı betimleyen bir minyatür]]
Eylül ayı sonlarında Kral Ladislas önderliğindeki Hıristiyan ordusu [[Tuna]]’yı aşarak [[Edirne]]’ye doğru yürürken bir [[Venedik Cumhuriyeti|Venedik]] filosu da [[Çanakkale Boğazı]]’nı kapattı.

Sadrazam Halil Paşa’nın çağrısıyla II. Murat [[Anadolu Hisarı]]’nın bulunduğu noktadan [[Rumeli]]’ye geçerek Edirne'ye geldi ve 10 Kasım 1444’te hıristiyan ordusunu [[Varna Savaşı|Varna]]’da ağır bir yenilgiye uğrattı.<ref name="inalcık2s.28">İnalcık, Halil (2008), ''a.g.e.'' s.28</ref> Varna Savaşı sırasında ve sonrasında Mehmed tahttan çekilmemişse de fiilen padişah [[II. Murad]]’tı. Zağanos ve Şahabeddin paşalar genç padişahın otoritesini güçlendirmek için Mehmed’i [[Varna Savaşı]]’na götürmek istemişler ama Sadrazam Halil Paşa buna mani olmuş ve onlara karşı [[II. Murad]]’a gerçek padişah muamelesi yapmıştı. Ancak [[II. Murad]] savaştan sonra oğlunun konumunu Konstantinopolis’teki [[Orhan Çelebi]]’ye karşı zayıflatmamak için fiilî durumu hakiki bir cülus haline getirmeden Manisa’ya çekildi.<ref name="inalcik1s76">İnalcık, Halil (1995) ''a.g.e.'' s.76-80</ref>

Murat 1446’nın [[Mayıs]] ayında Sadrazam Halil Paşa’nın çağrısıyla bir kere daha Edirne’ye tahtına döndü. Bunun sebebi Mehmed’in [[Konstantinopolis]]’e saldırma planları yapıyor olmasıydı. Halil Paşa kendi gücünü zayıflatacağı düşüncesiyle bu saldırıya karşı gelirken Mehmed’in yandaşı olan Zağanos ve Şahabeddin bu planı destekliyordu. Sonunda Halil Paşa bir yeniçeri isyanı düzenleyerek Mehmed ve yandaşlarını iktidardan uzaklaştırdı.<ref name="inalcık2p28">İnalcık, Halil (2008) ''a.g.e.'' s.28</ref> Murat’ın yeniden tahta geçmesi üzerine Mehmed Manisa’ya çekildi, Zağanos Paşa da [[Balıkesir]]’e sürgüne gönderildi.<ref name="babinger59">Babinger, Franz ''a.g.e.'' s.59</ref>

==Manisa dönemi==

Mehmed’in [[Manisa]]’daki ilk yıllarında neler yaptığına dair çok fazla bilgi yoktur. Babasının 1446’da [[Mora Yarımadası|Mora]]’ya düzenlediği sefere katılmamıştı. 1447 sonlarında ya da 1448 başlarında Arnavut kökenli bir hıristiyan köle olan [[I. Gülbahar Hatun|Gülbahar Hatun]]’dan ileride padişah olacak [[II. Bayezid|Bayezid]] adında bir oğlu oldu.<ref name="babinger62">Babinger, Franz ''a.g'e'' s.62</ref> 1448’de Macarlar ile yapılan [[II. Kosova Savaşı]]’nda babasına Anadolu birliklerinin önderliğinde eşlik ederek ilk defa bir savaşta yer aldı.<ref name="Kinross, Lords.93">Kinross, Lord, ''a.g.e.'' s.93</ref> 17 yaşına geldiğinde Gülbahar Hatun ile birlikteliğini tasvip etmeyen babası tarafından [[Dulkadiroğulları Beyliği|Dulkadir hanedanından]] Süleyman Bey'in kızı [[Sitti Hatun]] ile evlendirildi.<ref name="babinger67">Babinger, Franz ''a.g.e.'' s.67</ref>

Mehmed [[Manisa]]’da bulunduğu sıralarda oldukça başına buyruk bir biçimde hareket etmişti. Onun rızasıyla Türk korsanları [[Ege Denizi|Ege]]’deki Venediklilere saldırıyordu. [[Hicri takvim]]le 852 (1448/1449) yılında [[Selçuk, İzmir|Selçuk]]’ta kendi adına paralar bastırmıştı.<ref name="babinger68">Babinger, Franz ''a.g.e.'' s.68</ref> 1449’un Ağustos veya Eylül ayında annesi vefat etti.<ref name="babinger69">Babinger, Franz ''a.g.e.'' s.69</ref> 1450 yılında babasının [[İskender Bey]] üzerine yaptığı Arnavutluk seferine ve başarısızlıkla sonuçlanan Akçahisar Kuşatması'na katıldı.<ref name="Kinross, Lords.93"/>

==İkinci tahta çıkışı==

II. Murat 1451’in 3 Şubat günü öldü. Mehmed babasının ölüm haberini Sadrazam [[Çandarlı (2.) Halil Paşa|Halil Paşa]]’nın özel [[ulak]]la Manisa’ya gönderdiği mektupla aldı. Anlatılana göre "Beni seven ardımdan gelsin!" diyerek atına atlayıp, kuzeye doğru yola çıkmıştı. Mehmed 19 Şubat 1451’de Edirne’de ikinci kez tahta çıktı.<ref name="Maraş Savunması-1">{{Kitap kaynağı| yazar= Atilla Şahiner | başlık = "Osmanlı Tarihi" | yayımcı= Lacivert Yayınları| yıl=2008 | sayfalar =s. 80}}</ref> [[Çandarlı (2.) Halil Paşa|Çandarlı Halil Paşa]]’yı sadrazamlık makamında tuttu, [[İshak Paşa]]’yı da [[Anadolu Beylerbeyliği|Anadolu]] [[Beylerbeyi (yönetici)|Beylerbeyi]] olarak atadı ve babasının cenazesine eşlik etmek üzere [[Bursa]]’ya gönderdi. Daha sonra babasının [[İsfendiyaroğulları]] beyinin kızından olan sekiz aylık oğlu Küçük Ahmed’i boğdurttu. Bu şekilde kardeş katli yasası da uygulamaya konmuş oldu. Ahmet Çelebi'nin cenazesi de babası Murat'ınkiyle birlikte Bursa'ya gönderildi.<ref name="babinger73">Babinger, Franz ''a.g.e.'' s.73-74</ref>
[[Dosya:Istanbul - Fortalesa d'Europa.JPG|thumb|290px|right|Fatih tarafından yaptırılan [[Rumeli Hisarı]]]]
Mehmed her ne kadar [[Çandarlı (2.) Halil Paşa|Çandarlı Halil Paşa]]’yı görevinde bıraktıysa da artık gerçek iktidar kendisiyle birlikte [[lala]]ları Şahabeddin Paşa ve [[Zağanos Paşa|Zağanos]] paşaların başını çektiği savaşçı kesimin eline geçmişti. Mehmed’in amacı [[Tuna]]’nın güneyindeki [[Balkan]] toprakları ile [[Fırat]]'ın batısındaki [[Anadolu]] topraklarını alarak büyük dedesi [[I. Bayezid|Yıldırım Bayezid]]’in oluşturmaya çalıştığı merkeziyetçi imparatorluğu kurmaktı. Ancak Bayezid'in aksine bunu yapmak için önce [[Konstantinopolis]]’i alması gerektiğini düşünüyordu.<ref name="inalcık2s29">İnalcık, Halil (2008) ''a.g.e.'' s.29</ref> Öte yandan gerek batıda ve gerekse de [[Doğu Roma]]'da yeni padişah genç yaşı ve tecrübesizliği dolayısıyla ilk başta önemli bir tehdit olarak algılanmamıştı. Bu görüş Mehmed’in 1451’de [[Venedik Cumhuriyeti|Venedik]], [[Ceneviz|Ceneviz Cumhuriyeti]], [[Macaristan Krallığı|Macaristan]] ve [[Sırp Despotluğu]] ile babasının yapmış olduğu anlaşmaları yenilemesiyle pekişmişti.<ref name="kro" /> Mehmed Doğu Roma’ya da babası dönemindeki dostane ilişkileri devam ettireceğini ve [[Süleyman Çelebi (şehzade)|Süleyman Çelebi]]’nin Konstantinopolis'teki oğlu Orhan için yıllık 300 bin [[akçe]] ayırdığını bildirmişti.<ref name="babinger77">Babinger, Franz ''a.g.e.''  s.77</ref>

Mehmed’in yetersiz bir hükümdar olduğunu düşünen yalnızca hıristiyanlar değildi. Tahta geçmesinin ardından [[Karamanlılar]] [[Anadolu Beylikleri#.C4.B0kinci D.C3.B6nem Anadolu Beylikleri|yerel beylikleri]] yeniden diriltmek üzere ayaklandılar ve [[Seydişehir]] ile [[Akşehir, Konya|Akşehir]]’i ele geçirdiler. Bunun üzerine 1451’in yazında Mehmed Anadolu'ya geçti ve kısa sürede bu isyanı bastırdı. Bu sırada Mehmed’in Anadolu’da bulunmasını fırsat bilen Doğu Roma İmparatoru [[Konstantinos 11. Palaiologos|Konstantinos]] ulakları vasıtasıyla [[Süleyman Çelebi]]’nin torunu [[Şehzade Orhan]]’ın ödeneğinin yapılmadığını, ödeneğin ikiye katlanmaması halinde Orhan’ın Osmanlı tahtında hak iddia etmesine izin vereceği tehdidinde bulundu. Mehmed sorunu çözeceğini söyleyerek elçileri gönderdi ancak Edirne'ye döndükten sonra Orhan için ayrılmış olan gelirlere el koydu ve Konstantinopolis’in ablukaya alınmasını emretti.<ref>Nicol, Donald M. ''a.g.e.'' s.402-403</ref>

==İstanbul’un fethi==
{{Ana madde|İstanbul'un fethi}}
[[Dosya:Kusatma Zonaro.jpg|thumb|right|280px|Fatih'in donanmaya emri ve gemilerin karadan yürütülmesi. [[Fausto Zonaro]]'nun eseri]]
Mehmed kuşatma hazırlıklarına 1451 sonlarında başladı. [[İstanbul Boğazı|Boğaz]]’ın Anadolu yakasında büyük dedesi [[Yıldırım Bayezid|Bayezid]]’in yaptırmış olduğu [[Anadolu Hisarı]]'nın karşısına o dönemde Boğazkesen adı verilen [[Rumeli Hisarı]]’nın inşa emrini verdi. İmparator [[Konstantinos 11. Palaiologos|Konstantinos]] Mehmed’e hisarın yapımı için kendisinden izin alması gerektiğini bildirmek için elçiler gönderdi ancak Mehmed elçileri kabul etmedi. İmparator en son [[1452]]’nin Haziran ayında barış görüşmeleri için bir kere daha elçilerini gönderdi ancak Mehmed elçileri yine reddetti. Bunun anlamı savaştı. Hisar 1452’nin [[Ağustos]] ayında tamamlandı. Böylece boğazın kontrolü Osmanlıların eline geçmiş oldu. Boğazdan geçecek gemiler bundan böyle geçiş parası ödemek zorundaydı. Aksi takdirde gemiler top atışıyla batırılacaktı. 1452 sonlarında ödeme yapmayı reddeden bir Venedik gemisi batırılmış, kaptanı ve tayfası tutuklanmıştı. Söz konusu toplar [[Erdel]]li Urban adında bir top dökümcüsü tarafından yapılmıştı. Mehmed kendisinden [[Konstantinopolis]]’in surlarını yıkabilecek  güçte bir top yapıp yapamayacağını sormuş Urban da "Ne Konstantinopolis, ne de [[Babil]]’in surlarının karşı koyabileceği bir top yapabileceğini" söylemişti<ref name="babinger82">Babinger, Franz ''a.g.e.''  s.82-84</ref>.

Öte yandan bu gelişmeler karşısında İmparator Konstantinos Papa ve İtalyan şehirlerinden umutsuzca yardım talebinde bulundu ama bunlar sonuçsuz kaldı. Yalnızca [[Ceneviz Cumhuriyeti|Cenova]] 1452’nin Kasım ayında yardım göndermeye karar verdi ve [[Giovanni Giustiniani]] komutasında 700 asker taşıyan Ceneviz kadırgaları 26 Ocak 1453’te [[Konstantinopolis]]’e vardı. İmparator Konstantinos, Giovanni Giustiniani’yi kara kuvvetlerinin başkumadan yaptı.<ref name="babinger82"/> Kostantinopolis’teki asker sayısı 8.000 civarındaydı, limanda 26 savaş gemisi bulunuyordu. Daha evvel 700 İtalyanı taşıyan yedi Girit ve Venedik gemisi Şubat ayında şehirden kaçmıştı. Osmanlı ordusundaki asker sayısı ise en az 50.000 idi. Ayrıca Mehmed yalnızca karadan kuşatmanın yeterli olmayacağını düşünerek bir donanma hazırlatmıştı. Bu donanma bahar aylarında boğazın [[Marmara Denizi|Marmara]] girişine vardı<ref name="Kinross, Lord.107-108">Kinross, Lord, ''a.g.e.'' s.100-101</ref>.

Osmanlı ordusu 23 Mart’ta [[Edirne]]’den hareket etti ve 2 Nisan’da [[Konstantinopolis]]’e vardı. Aynı gün [[Haliç]]’in girişi zincirle kapatıldı. Karargâhını [[Topkapı|Romanus kapısının]] karşısına [[Maltepe, Zeytinburnu|Maltepe]]’ye kuran Mehmed son kez teslim çağrısında bulundu ama imparator reddetti.

[[Dosya:Fatih Sultan-Schwert.jpg|thumb|left|180px|Fatih’in [[İstanbul]]’u fethederken kullandığı kılıcı, Topkapı Müzesi'nde sergilenmektedir.]]
[[Dosya:Benjamin-Constant-The Entry of Mahomet II into Constantinople-1876.jpg|thumb|230px|Benjamin Constant'ın ''II. Mehmed'in Constantinople'a Girişi'' İsimli Tablosu [[Benjamin Constant]]'ın eseri]]
[[Dosya:Zonaro GatesofConst.jpg|thumb|230px|Fatih'in İstanbul'a girişi. [[Fausto Zonaro]]'nun eseri]]

6 Nisan sabahı ilk saldırı başladı. Kuşatma, aralıklı çatışmalarla 53 gün sürdü. İmparator Konstantinos, Giustinani ile birlikte Romanus kapısını savunuyordu. Şehzade Orhan da Marmara kıyısındaki kıtalardan birini yönetiyordu. 20 Nisan günü Papa’nın gönderdiği üç Ceneviz gemisi ve [[Sicilya]]’dan gelen bir Rum yük gemisi şehrin açıklarında belirdi. Marmara denizinde yapılan savaşın sonunda akşam saatlerinde dört gemi [[Haliç]]’e girmeyi başardı. Donanmasını bir şekilde [[Haliç]]’e indirmesi gerektiğini anlayan Mehmed gemilerini karadan geçirmeye karar verdi. Bugünkü [[Dolmabahçe]]’den [[Kasımpaşa]]’ya uzanan güzergaha kalaslar döşendi ve 70 kadar gemi silindirler üstünde [[22 Nisan]] sabahında [[Haliç]]’e indirildi. Böylece [[Haliç]]’in kontrolü Osmanlıların eline geçti. Öte yandan kuşatmanın yedinci haftasında Osmanlılar hâlâ kesin bir sonuç alamamıştı. Bu noktada [[Çandarlı (2.) Halil Paşa|Halil Paşa]] son bir kez Mehmed’i teslim çağrısı yapmaya ikna etti ancak imparator teklifi yine reddetti. Bunun üzerine Mehmed 24 Mayıs’ta ayın 29’unda karadan ve denizden büyük bir saldırı yapacağını duyurdu.<ref name="babinger87">Babinger, Franz ''a.g.e.'' s.87-94</ref>

Son saldırı hazırlıklarını [[Zağanos Paşa]] düzenledi.<ref name="inalcık2s31">İnalcık, Halil (2008) ''a.g.e.'' s.31</ref> Osmanlı ordusu 29 Mayıs’ın ilk saatlerinde taaruza başladı. Osmanlılar son taaruzu üç dalga halinde gerçekleştirdiler. İlk iki saat boyunca başıbozuklar surlara saldırdılar, ardından Anadolu birlikleri onların yerini aldı. Son olarak öldürücü darbeyi vurmak üzere yeniçeriler devreye girdi. Bu sırada yaralanan Giustiniani'nin savaş alanından ayrılması şehri savunanların arasında büyük moral bozukluğuna neden oldu. Nihayet sabah saatlerinde Osmanlı askerleri ''"Kerkoporta"'' adlı kapıdan içeri girmeyi başardılar ve kapının üzerindeki burca [[Osmanlı sancağı]]nı diktiler.<ref name="Kinross, Lord.107-108"/> Mehmed fethin ilk günü öğleden sonra şehre girdi. [[Ayasofya]]’ya giderek namaz kıldı ve ''min-baʿd (bundan sonra) tahtım İstanbul'dur''<ref>bkz. Tursun Bey, Tarih-i Ebû ʾl-Feth:اوّلا وزرا و امراسنه و قولارنه اعلام و اعلان اتدی که من بعد تختم استنبولدر / Evvelâ vüzerâ ve ümerâsına ve kullarına iʿlâm ve iʿlân etdi ki min-baʿd tahtım İstanbuldur.</ref> diye buyurdu.<ref name="inalcık2s31"/>

Şehir zorla alınmıştı, bu yüzden dinî hukuka göre yağmalanabilirdi.{{fact}} Yağma üç gün sürdü. {{fact}}İmparator Konstantinos'un akıbeti meçhuldür. Kimi kaynaklar cesedinin bulunamadığını söylerken, [[Franz Babinger|Babinger]] gibi bazı tarihçiler imparatorun cesedinin mor ayakkabılarından teşhis edildiğini yazar. [[Alphonse de Lamartine|Alphonse Lamartine]] eserinde imparatorun cesedinin bulunduğunu ve Fatih'in Konstantin için Hristiyan usulü cenaze töreni düzenlediğini belirtir.<ref>Alphonse de Lamartine (Osmanlı Tarihi)</ref> [[Şehzade Orhan]] ise [[keşiş]] kılığında şehri terketmeye çalışırken yakalanıp idam edildi.<ref name="Nicol, Donald M..418-420">Nicol, Donald M., ''a.g.e.'' s.418-420</ref><ref name="babinger">s.96-97</ref>

Fatih şehrin ticaret merkezi olan [[Galata]]’dan kaçmış olan [[Rum]]ların ve [[Cenevizli]]lerin dönmesini sağladı. [[Rum Ortodoks Patrikhanesi|Rum Patrikhanesi]]’nin yeniden açılmasına izin verdi; ayrıca bir [[Yahudi]] [[haham]]başlığı ile bir [[İstanbul Ermeni Patrikhanesi|Ermeni Patrikhanesi]] kurdurdu. II. Mehmed [[İstanbul]]’u, farklı dinlerden insanların bir arada yaşadığı, ticaret ve kültür merkezi olan bir başkent yapmayı amaçladı.

==Yeni başkentin kurulması==
[[Dosya:Gennadios II and Mehmed II.jpg|thumb|230px|Fatih’in İstanbul Ortodoks Patrikhanesi lideri [[II. Gennadios]] ile görüşmesini betimleyen bir tablo, 1454]]
Fethin hemen ardından Mehmed şehrin onarımına başladı. Amacı Doğu Roma’yı yıkmak değil onu Osmanlı yapısı içinde diriltmekti. Kuracağı imparatorluk bir İslâm devleti olmakla birlikte Doğu Roma gibi [[kozmopolit]] bir yapıya sahip olacaktı.

Fatih, [[Rum Ortodoks Patrikhanesi]], [[İstanbul Ermeni Patrikhanesi|Ermeni Patrikhanesi]] ve [[Yahudi hahambaşlığı|Yahudi hahambaşı]] bulunmasına izin verdi. 6 Ocak 1453’te [[II. Gennadios|Yorgo Skolaris]]'i yeni Ortodoks patriği olarak atadı. [[Ayasofya]] camiye çevrildiğinden Patrikliğe resmî makam yeri olarak [[Havariyun Kilisesi]] verildi. Şehirdeki Yahudilerin hahambaşı olarak Moşe Kapsali atadı. 1461 yılında ise Bursa Psikoposu Hovakim İstanbul Ermeni Patriği olarak atandı.

Mehmed Theodosius Forumu’nun olduğu yerde ilk sarayının inşasını başlattı. Daha sonraki yıllarda ise [[Sarayburnu]]’nda [[Topkapı Sarayı]]’nı inşa ettirdi.

== Çandarlı Halil Paşa’nın idamı==
{{Ana|Çandarlı (2.) Halil Paşa}}
Fatih, ilk tahta geçtiğinde ve [[İstanbul]]’un fethi sırasında sergilediği tutumlar nedeniyle, [[Çandarlı (2.) Halil Paşa|Çandarlı Halil Paşa]]’yı 10 Temmuz 1453 tarihinde Edirne'de idam ettirdi. Bazı kaynaklara göre Çandarlı Fatih'i sabırsız ve deneyimsiz buluyordu. Bu olay ile Fatih otoritesini pekiştirmiş oldu ve herkes genç hakana boyun eğdi.<ref name="babinger103">Babinger, Franz ''a.g.e.'' s.103</ref>

[[Çandarlı (2.) Halil Paşa|Çandarlı Halil Paşa]] fetihten sonra idamına giden süreçte Yedikule’de Altın Kapı’da kırk gün hapis edildi. 10 Temmuz’da gözlerine mil çekildi ve daha sonra idam edildi. Boyun eğeceği yerde Hakan’a dik baktığı iddia edilir. Daha sonra  oğlu İbrahim Paşa tarafından İznik’e götürülüp türbesine gömüldü. [[Çandarlı (2.) Halil Paşa|Çandarlı Halil Paşa]], idam edilen ilk Osmanlı sadrazamıdır.

==Yeni fetihler==
[[Dosya:Siege of Nándorfehérvár.jpg|thumb|right|200px|[[Belgrad savaşı (1456)|Belgrad Savaşı]] (Macaristan'da: Nándorfehérvár) 1456. Hünername 1584]]
[[İstanbul'un fethi|İstanbul’un fethi]]nden sonra Osmanlılara bağlılığını bildiren ve ele geçirdiği bazı kaleleri geri veren Sırplar, Macarlar ile iş birliği yaparak yeniden düşmanlıklarını göstermeye başlamışlardı. Bunun üzerine 1454 -1457 arasında üç kez peşpeşe Sırbistan’a sefer düzenlendi. Belgrad dışındaki bütün Sırp toprakları ele geçirildi.

Sırp Kralı Bronkoviç’in ölümüyle başlayan taht mücadelelerinden faydalanan Osmanlılar, Sırpları vergiye bağladılar. Taht kavgalarının yeniden alevlenmesi üzerine, Mora seferinde bulunan Fatih, Sırp meselesine son verilmesini emretti. Mahmut Paşa, 1459’da başkentleri Semendire’yi ele geçirilerek [[Semendire|Semendire Sancakbeyliği]]’ni oluşturdu. Böylece Sırbistan’da 350 yıl sürecek Osmanlı hâkimiyeti başlamış oldu.

İstanbul’un fethinden sonra Bizans İmparatoru XII. Konstantin’in oğulları, rakipleri Kantakuzen ailesine karşı Mora’da, Osmanlıların yardımını istemişlerdi. Turahanoğlu Ömer Bey, akıncıları ile duruma müdahale etti ve muhalifler bertaraf edildi. Fakat bu sefer iki kardeş arasında mücadele başlamıştı. Bölge ülkelerinin Mora'yı istilâ niyetlerini bilen Fatih 1458’de harekete geçti. Korent’i ele geçiren Fatih, Mora’nın bir kısmını merkeze bağlayarak, burada bir sancak oluşturdu. Atina ve diğer bölgeler ise Osmanlı yönetimini kabul etti. Kardeşi Dimitrios’a karşı Arnavutların desteğini alan Tomas'ın Osmanlılarla yapılan anlaşmayı bozması üzerine 2.kez Mora’ya sefer düzenlendi. Tomas, Papa’nın yanına kaçmak zorunda kaldı. Bölgeye çok sayıda Türk yerleştirildi. Venedikliler bölge halkını Osmanlılara karşı ayaklandırmaya çalışıyorlardı. Ancak bunda başarı kazanamayan Venedik, Osmanlı kuvvetleri tarafından bozguna uğratıldı (1465).

Anadolu seferine çıkan Fatih [[Cenevizliler]]in önemli üslerinden [[Amasra]]’yı, [[Candaroğulları]]’nın elindeki [[Sinop]]’u aldı.

Fatih Sultan Mehmed 1477’de [[Kırım Hanlığı]]’nı [[Osmanlı Devleti]]’nin egemenliği altına aldı. 1479’da bir antlaşma yaparak Venedik'le 16 yıllık savaşa sona verdi. Venedik [[Arnavutluk]]’taki kaleleri Osmanlılara bıraktı, karşılığında Mora’daki bazı iskelelerden yararlanma hakkı elde etti. Fatih Venedik’le anlaşmaya varınca, [[İtalya]]’nın öteki önemli kent devletlerine savaş açtı. 1480’de [[İtalya]]’nın güneyindeki [[Otranto]] limanını ele geçirdi. Otranto, Roma’ya giden yolda bir köprübaşı olduğu için bu olay Avrupa’da büyük yankı uyandırdı.

===Bosna-Hersek seferleri ve Bosnalıların Müslüman oluşu===

Osmanlılara vergi yoluyla bağlı olan Bosna Kralının, anlaşmalara riayet etmemesi üzerine Üsküp’ten harekete geçen Fatih, Sadrazam Mahmut Paşa ve Turahanoğlu Ömer Bey’e Bosna’nın tamamen fethedilmesi emrini vermişti. 1463 yılındaki seferle Bosna Kralı Osmanlı hâkimiyetini yeniden tanıdı. Ancak şeyhülislamın da fetvasıyla sonra öldürüldü ve bu topraklarda [[Bosna]] Sancakbeyliği oluşturuldu. Fakat ordunun İstanbul'a dönmesi üzerine aynı yıl, Macar kralı Bosna’ya girdi.

İkinci kez düzenlenen seferle Osmanlılar, Yayçe dışındaki bütün kale ve şehirleri yeniden ele geçirdiler. Bosna seferleri esnasında Hersek Kralı Stefan da ülkesinin bir kısım toprağının Osmanlılara doğrudan bağlanması şartıyla tahtında bırakılmıştı. Ancak 1483 yılında Hersek tamamen Osmanlı toprağı hâline gelecektir. Fatih, Bosna'yı Osmanlı topraklarına kattığı zaman "Bogomil" mezhebindeki Bosnalılara çok iyi davranmıştı. Hem Katolik hem de Ortadoksların kendi kiliselerine almak için baskı yaptıkları Bogomiller bu sebeple Osmanlı yönetimine sıcak bakmışlar ve kendilerine sağlanan din ve vicdan hürriyetinden etkilenerek zamanla Müslüman olmuşlardı. Bu Müslüman Bosnalılara "Boşnak" denilmektedir.

Fatih devrinde Osmanlıların karada en güçlü komşusu ve rakibi Macarlar, denizde ise Venedik idi. Macarlar bu dönemde tek başlarına Osmanlılarla baş edemeyeceklerini bildiğinden, doğrudan bir savaşı göze alamamış, Fatih de tabiî sınır olan Tuna’yı geçmeyi düşünmemiştir. Ancak akıncılar vasıtasıyla, Macaristan’a güvenliğin sağlanmasına yönelik yüzlerce başarılı akın düzenlenmiştir. Keza Venedik Cumhuriyeti de Osmanlılarla doğrudan karşılaşmaktansa Balkanlardaki diğer devletleri kışkırtmayı yeğ tutmuştur. Güçlü donanmasıyla Mora ve Ege’deki adalara sahip olmak isteyen Venedik, Osmanlılar karşısında istediği sonucu alamamış, aksine pek çok ada ve kıyı kaleleri Osmanlıların eline geçmiştir.

====Fatih’in Bosna Fransiskanları’nın özgürlüğü ile ilgili fermanı====

[[Dosya:Sarayi Album 10a.jpg|thumb|190px|Fatih Sultan Mehmet'i gül koklarken tasvir eden minyatür. [[Nakkaş Sinan Bey]]'in eseridir.<ref>Özkan, Abdullah (Osmanlı Tarihi)</ref>]]
<blockquote>"Ben, Sultan II. Mehmet Han,</blockquote>
<blockquote>bundan böyle bütün Dünya'ya ilân ediyorum ki,</blockquote>
<blockquote>Bosna Fransiskanları bu ferman ile benim korumam altındadır. Ve emrediyorum ki:</blockquote>

<blockquote>Kimse bu insanlara veya kiliselerine zarar vermeyecek!
Devletimde barış içinde yaşayacaklar.
Göçmen haline gelmiş bu insanlar, güvende ve özgür olacaklar.
Devletim sınırları içerisinde olan manastırlarına geri dönebilirler.</blockquote>
<blockquote>Devletimden hiçbir önemli kimse, [[vezir]]ler, kâtipler veya hizmetkârlar onların izzetlerini kıracak ya da onlara zarar verecek bir şey yapmayacaklar!</blockquote>

<blockquote>Kimse onlara hakaret etmeyecek, tehlikeye atmayacak ya da kendilerine veya mallarına veya kiliselerine saldırmayacak!</blockquote>
<blockquote>Ayrıca, bu insanların kendi memleketlerinden getirdikleri şeyler ve kimseler de aynı haklara sahiptir...</blockquote>

<blockquote>Bu fermanı buyurarak, gökleri ve yeri yaratan Allah’ın ve onun Resûlünün ve ondan önceki 124,000 peygamberlerin adına kılıcım üzerine yemin ederim ki; hiçbir vatandaşım bu fermanın aksine hareket etmeyecek!"
</blockquote>

===Eflak ve Boğdan seferleri===
{{Ana madde|Târgovişte gece baskını}}
[[Dosya:Sarayi Album 145ba.jpg|190px|thumb|right|Fatih Sultan Mehmet'i tasvir eden minyatür.]]
[[I. Bayezid|Yıldırım Bayezid]] zamanında vergiye bağlanan Eflâk Prensliği’nin başına Fatih tarafından [[III. Vlad|III. Vlad (Kazıklı Voyvoda)]] getirilmişti.(1456) Osmanlılara bağlı görünen Vlad aslında gizliden gizliye düşmanlık ediyordu. Vlad’ın Fatih’in elçilerini kazığa oturtarak öldürmesi üzerine 1462 yılında Fatih, Eflak’a bir sefer düzenledi. Boğdan’dan da yardım alan Osmanlı kuvvetleri Voyvoda'yı uzun süre takip etti. Neticede, sığındığı Macarların, Osmanlılarla yaptığı anlaşma üzerine Vlad’ı esir etmeleri ile mesele çözüldü. Fatih voyvodalığa Radul'u getirdi ve Eflâk bir Osmanlı eyaleti hâline geldi.

1455’ten itibaren Osmanlı Hâkimiyetini tanıyan Boğdan Prensliği’nin Kefe'nin fethinden sonra izlediği düşmanca siyaset üzerine Osmanlı kuvvetleri 1475 yılında [[Racova Savaşı]]nda yenilmesine rağmen 1476'da Boğdan'a girdi. Fatih'in bizzat başında olduğu Osmanlı kuvvetleri Boğdan ordusunu büyük bir bozguna uğrattı. Böylece Boğdan da yeniden Osmanlı hâkimiyetini tanımış oldu. Kesik başı Fatih Sultan Mehmet'e teslim edilen Kazıklı Voyvoda'nın mezarının yeri bilinmemektedir.

===Arnavutluk seferleri===
{{Ana madde|Lezha Birliği|İskender Bey}}
Papalık ve [[Napoli Krallığı]]nın desteği ile harekete geçen Arnavutluk hâkimi [[İskender Bey]], vurkaç taktiği ile Osmanlı kuvvetlerine baskınlar düzenlemekteydi. Bunun üzerine Fatih, bizzat sefere çıkmaya karar verdi. 1465 yılında gerçekleşen I. seferde, İlbasan Kalesi’ni yaptırıp, içine asker yerleştiren Fatih, [[Balaban Paşa]]'yı bölge için görevlendirerek, geri döndü. Ancak, Papa ve diğer devletlerden aldığı kuvvetlerle Türklere saldıran İskender Bey, Balaban Paşa’yı şehit etti ve İlbasan kalesi’ni kuşattı. Bunun üzerine Fatih II. Arnavutluk Seferine çıktı (1467). Ele geçirilen topraklarda yeni garnizonlar oluşturuldu. Bu sırada İskender Bey ölmüş ve yerine oğlu [[Gjon Kastrioti II]] geçmişti. Fatih başlattığı 3. Arnavutluk seferinde Arnavutların elinde kalmış olan Kroya ve İşkodra kuşatıldı. 1479’da Arnavutluk da bir Osmanlı vilayeti durumuna geldi.

=== Trabzon Rum Devleti’nin yıkılışı===

1461’de [[Pontus Rum İmparatorluğu|Pontus Devleti]]'nin (Trabzon İmparatorluğu) başkenti [[Trabzon]]’u ele geçirdi ve bu devletin varlığına son verdi. 1462’de yeniden [[Rumeli]] seferine çıktı. [[Eflâk]]’ı Osmanlı Devleti'ne bağladı ve 1463'te [[Bosna]]'yı tamamen ele geçirdi. Aynı yıl Ege Denizi’ndeki [[Midilli (ada)|Midilli]] Adası'nı alınca [[Venedikliler]]’le arası açıldı. Bu olay, 1479’a kadar sürecek olan savaşın da başlangıcı oldu. Fatih'in Ege'de fethettiği adalar; [[Ege Adaları|Taşoz]], [[Eğriboz]], [[Limni]], [[Semadirek]], [[İmroz]], [[Midilli (ada)|Midilli]] ve [[Tenedos]]’dur. 1465’te [[Hersek]]’in büyük bölümünü, 1466'da da [[Arnavutluk]]’taki bazı kaleleri fethetti.

===Fatih’e karşı Karamanoğulları ve Akkoyunlular ittifakı===

Osmanlı Devleti'nin gelişen bu gücü karşısında [[Karamanoğulları]], Doğu Anadolu'daki [[Akkoyunlular]]’la ittifak kurdu.

Fatih, 1466’da yeni bir Anadolu seferine çıktı. Karamanoğullarının başkenti [[Konya]]’yı ele geçirdi. Ama İstanbul'a dönünce Karamanoğulları, Osmanlılara geçen yerleri geri aldılar. Sonradan [[sadrazam]] olacak olan [[Gedik Ahmed Paşa]] 1471’de Karamanoğullarını bir kez daha yenilgiye uğrattı. Akkoyunlular, Karamanoğullarını desteklemeye devam ettiler. [[11 Ağustos]] [[1473]]’te [[Otlukbeli Savaşı]]’nda Akkoyunlu hükümdarı [[Uzun Hasan]]’ı ağır bir yenilgiye uğrattı. Ertesi yıl da Karamanoğulları Beyliği'ni tamamen ortadan kaldırdı.

==Yenilikleri ve kanunnameleri==
[[Dosya:Mehmed II (1432-1481).jpg|250px|thumb|left|Fatih Sultan Mehmet'in ''Bertoldo di Giovanni'' tarafından yapılmış bir [[bronz]] madolyonu, 1480.]]
Fatih, askeri başarılarla [[Osmanlı Devleti]]’ni büyük bir imparatorluğa dönüştürdü. Bilime, tarihe ve felsefeye özel ilgi gösterdi. Türkçeden başka Arapça, Farsça, Latince ve Yunanca kitaplardan oluşan özel bir kütüphanesi vardı. [[Avni]] takma adıyla şiirler yazdı. Şiirleri Fatih Divanı (1944), Fatih’in Şiirleri (1946), Fatih ve Şiirleri (1959) gibi adlar altında basıldı. Bilim adamlarını ve edebiyatçıları destekleyen Fatih, nesir ustası [[Sinan Paşa]] ile şair [[Ahmed Paşa]]’yı [[vezir]]liğe kadar yükseltti. Ünlü matematikçi ve astronomi bilgini [[Ali Kuşçu]]’nun İstanbul’da kalmasını sağladı. Fatih, İtalyan ressam [[Gentile Bellini]]’yi 1479’da İstanbul’a getirterek resimlerini yaptırdı.

Fatih, Osmanlı Devleti’ne düzenli ve sürekli bir yapı kazandırmak için önemli düzenlemeler yaptı. Yönetim, maliye ve hukuk alanında koyduğu kuralları içeren [[Fatih Kanunnamesi]], sonraki dönemde de yürürlükte kaldı. Bu kanunname, tahta çıkan padişaha devletin geleceği (''nizâm-ı âlem'') için kardeşlerini öldürme hakkı veriyordu.<ref>Madde: و هر کمسنیه که اولادمدن سلطنت میسر اولا قرنداشلرین نظام عالم ایجون قتل ایتمك مناسبدر / ve her kimesneye ki evlādımdan salṭanat müyesser ola, ḳarındaşların niẓām-ı ʿālem içün ḳatl ėtmek münāsibdir.</ref> Fatih’in Osmanlı devlet düzenine ilişkin temel ilkelerin pek çoğu, [[Tanzimat]] dönemine kadar geçerliliğini korudu. Fatih’in saltanatı döneminde Osmanlı ülkesinde 500'den fazla mimari yapı yapıldı. Onun adına yapılan en önemli yapı, İstanbul'da bir cami ile medrese, kitaplık, imarethane (aşevi), darüşşifa (hastane), hamam, [[kervansaray]] gibi birimleri kapsayan [[İstanbul Fatih Camii|Fatih Külliyesi]]’dir.

==Eğitim ve kültür==
Fatih Sultan Mehmed'in tarihteki en önemli yanlarından birisi de eğitime verdiği önem olmuştur. Üniversite anlamında Osmanlı tarihinde ve dünya tarihinde bilinen en eski eğitim kurumlarından olan [[Sahn-ı Seman|Sahn-ı Seman’ı]] kurmuştur. Sahn-i Seman İstanbul’un ilk Türk yükseköğretim kurumudur. Sahn-ı Seman medreseleri Fatih Külliyesi içindeki en yüksek düzeyli medreseler idiler. Sahn-ı Semân’ın eğitim müfredatının hazırlayıcılarından biri çağın önemli bilim adamı [[Ali Kuşçu]]’dur. Medreselerde Ali Kuşçu tarafından düzenlenen bir okutma planının olduğu, hattâ bunun “Kânûnnâme” şeklinde yapıldığı bilinmekle birlikte, bugüne kadar incelemesi yapılan Osmanlı arşiv belgeleri arasında ele geçirilememiştir. Bu kanunnamenin aslının 1918 yılında [[külliye]]de çıkan yangınla yok olması da olasıdır. Sahn-ı Semân, Kanuni tarafından açılan Süleymaniye Medresleri zamanına kadar nakli ve akli bilimlerde öğrenci yetiştirmekteydi. Kanuni devrinde bu medreseler şer’î ilimler ihtisası yapılan medreseler olmuşlar, Süleymaniye Medreseleri de aklî ilimlerin ihtisas yeri olmuştur.

[[Ali Kuşçu]], Fatih tarafından astronomi eğitimi için [[Semerkant]]'a gönderilmiş ve daha sonra 1570’te [[Takiyuddin]] tarafından [[Tophane]]’de kurulacak gözlemevinin ilk çalışmalarını yapmıştır.

== Ölümü ==
Fatih [[1481]]’de, Anadolu’ya doğru yeni bir sefere çıktı. Ama daha yolun başında  hastalandı ve 3 Mayıs 1481’de [[Hünkar Çayırı]]’ndaki ordugâhında öldü. [[Gut hastalığı]]ndan öldüğü sanılmakla birlikte, zehirlendiği de söylenir. Ölümünden sonra oğlu [[II. Bayezid|Bayezid]] tahta çıktı. [[Fatih Camii]]’ndeki türbesinde yatmaktadır.
Seferi nereye düzenlediği tam olarak bilinmemektedir. Zira Fatih bu bilgiyi seferin güvenliği açısından çok gizli tutuyor ve kimseye söylemiyordu. Ancak tarihçiler seferin Mısır’a ya da Roma’ya ''(Papalık)'' olacağı yönünde tahminler yürütmektedir. Ama başka kitaplar ve tarihçiler ise farklı yerlere fetih düzenleyeceği görüşündeydi. Birlikleri Üsküdar’da topladığı ve hazırlıkları başlattığı için seferin İtalya’ya olma olasılığı günümüz tarihçileri tarafından makul bulunmamaktadır. Fatih Sultan Mehmet öldükten sonra Papa, 2-3 gün boyunca tüm kiliselerin çanlarını çaldırmıştır.

== Eğitim Hayatı ==

[[Dosya:1000 TL reverse.jpg|thumb|300px|left|1000 Türk Lirası banknotun arka yüzü (1986-1992)]]

Fatih Sultan Mehmed çocukluğundan itibaren yoğun bir İslami ve ilmi eğitim aldı. Kendisinden önceki altı padişah gibi o da askeri hususlarda bilgi ve tekniğe sahipti. Fatih Sultan Mehmed, birçok tarihçi tarafından bir ''Rönesans hükümdarı'' olarak tanımlanmaktadır.<ref>Taha Akyol - İlber Ortaylı, Timaş Yayınları, 2010, İstanbul, Sayfa: 152-153.</ref> Fatih, İtalya ve İtalyan kültürünü tanıyan nadir bir Doğu hükümdarıydı.<ref>Osmanlıyı Yeniden Keşfetmek - İlber Ortaylı-Timaş Yayınları-2006, syf:74</ref> Sultan Mehmed'in yanında bulundurduğu Rum tarihçi Kritvulos, onun kendi anadili olan [[Osmanlı Türkçesi]] dışında Arapça, Farsça, İbranice, Keldanice, Slavca, İtalyanca, Yunanca ve Latince bildiğini ifade etmektedir.<ref>Kritovulos'tan naklen İsmail Hakkı Uzunçarşılı, Osmanlı Tarihi, C.II. s.149</ref> Fatih'in özellikle İstanbul'un fethinden sonra zengin bir kütüphanesi vardı ve binlerce ciltlik kitaba sahipti. Antik tarihe meraklı olan padişah, Pulutarque'nin ''Geographia'' isimli eserini Yunanca'dan Türkçeye çevirerek coğrafi bilimlere olan ilgisini göstermiştir. Fatih'in sarayında Yunanca ve İtalyanca bilen iki katip bulunuyor ve padişaha eskiçağ tarihiyle ilgili bilgiler veriyordu. Mitolojiyle ilgilenen Fatih, [[Homeros]]'un meşhur [[İlyada Destanı]]'nın kopyasını hazırlatmıştı.<ref>Meydan, Sinan (Son Truvalılar, syf.253)</ref> Fatih'in yanında bulunan İtalyan nedimesi ona Antik Yunanistan'daki düşünürlerin ve Romalı tarihçilerin eserlerini okutmuştu. Fatih papaların, imparatorların, Fransa krallarının, Büyük İskender'in Lombardların vekayinamelerini okumuştu.<ref name="ReferenceA"/> Bizanslı aydın Gregorios Phrantezes, Fatih'in [[Büyük İskender]], Roma imparatoru [[Augustus]], Bizans imparatoru [[Büyük Konstantin]] ve [[Theodosios]] gibi şahsiyetlere karşı hayranlık beslediğini söyler.<ref>Babinger, Franz (Fatih Sultan Mehmet ve İtalya, s. 138)</ref> Ayrıca Fatih ateşli silahlara karşı yoğun ilgi göstermiş, tarihteki ilk havan topu olduğu bilinen [[şahi]]nin çizimlerini bizzat kendisi yapmıştır. [[Divan edebiyatı]]nda Fatih Sultan Mehmed, ''Avni'' mahlasıyla şiirler yazmıştır. Yine padişah, huzurunda felsefi tartışmalar yaptırıyordu. [[Ali Kuşçu]], [[Georgios Trapezuntios]] ve [[Hocazade]] gibi devrin büyük zekalarını korumuş, Hristiyan bilim adamları ve sanatkarları sarayına davet etmiş, onlara iltifat ve ikramlarda bulunmuştur. Fatih ayrıca İtalyan ressam [[Gentile Bellini]]'ye kendi hususi resmi olmak üzere çeşitli portreler ve heykeller yaptırmıştır. Hristiyanlığı yakından tanımak isteyen Fatih, [[Rum Ortodoks Patrikhanesi|İstanbul Ortodoks Kilisesi]]ne patrik olarak atadığı [[II. Gennadios|Gennadios]] ile Hristiyanlık akaidi üzerine müzakereye girişmiş ve bu müzakerenin yazılmasını istemişti. (Gennadios İtikadnamesi) Hatta bu durum Avrupa'da Fatih'in Hristiyanlığa meylettiği şeklinde yorumlanmış ve [[II. Pius|Papa II. Pius]] padişahı Hristiyanlığa davet eden bir mektup kaleme almıştı.<ref>Afyoncu, Erhan (Truva'nın İntikamı syf.147)</ref> Tarihçi [[İlber Ortaylı]] bu konuyla ilgili olarak Fatih'in şüphesiz itikadı olduğunu fakat sofu derecesinde koyu bir Müslüman olmadığını belirtmiştir.<ref>[http://www.youtube.com/watch?v=khYGI7BFQkM İlber Ortaylı ile Tarih, TRT2, dk:08:13]</ref>

==Ailesi==

===Eşleri===

# [[I. Gülbahar Hatun|Emine Gül-Bahar Hatûn]] - [[Akkoyunlular]]’a gelin giden Gevherhan Sultan’ın annesidir. ''([[II. Bâyezid]]’in Öz Annesidir.ve [[Valide Sultan|Valide Hâtun]])''
# Helene Hatûn - Mora Despotu olan Demetrus’un kızıdır.
# Alexias Hatûn - [[Bizans İmparatorluğu|Bizans]] prenseslerindendir.
# Gülşah Hatûn - [[Karamanoğulları Beyliği]]’nden İbrahim Bey’in kızı, Karaman Sancakbeyi Şehzade Mustafa' nın annesidir.<ref>[Osmanlı Tarihi, II. Cilt, 10. baskı, sf: 108, Türk Tarih Kurumu Yayınları-2011, Ord. Prof. [[İsmail Hakkı Uzunçarşılı]]]</ref>
# [[Sitti Mükrime Hatun|Sitt-î Mükrime Hatûn]] - [[Dulkadiroğulları Beyliği|Dulkadiroğlu]] Süleyman Bey’in kızı.
# Çiçek Hatûn - [[Türkmenler|Türkmen]] Beyi kızı, [[Cem Sultan]]’ın annesidir.
# Anna Hatûn - [[Trabzon İmparatorluğu|Trabzon İmparatoru]]’nun kızıdır. Evlilikleri kısa sürmüştür.

===Erkek çocukları===

# [[II. Bayezid]]
# [[Karaman Sancakbeyi Şehzade Mustafa]]
# [[Cem Sultan]]

===Kız çocukları===

# Gevher Sultan. [[Akkoyunlu]] [[Uzun Hasan]]’ın oğlu [[Uğurlu Mehmet Bey]] ile evli.

==Notlar==
[[Dosya:Territorial changes of the Ottoman Empire 1481.jpg|thumb|Fatih Sultan Mehmet öldükten sonra Osmanlı Devleti]]
[[Dosya:Fatih Sultan Mehmet Bridge panorama.jpg|thumb|right|210px|[[Fatih Sultan Mehmet Köprüsü]]]]
* İslam Peygamberi [[Muhammed bin Abdullah|Muhammed]], İstanbul’un fethi mevzuunda, ''İstanbul mutlaka fetholunacaktır. Onu fetheden komutan ne güzel komutan, onu fetheden asker ne güzel askerdir'' demiştir.<ref>[http://diyanet7.diyanet.gov.tr/turkish/sureliyayinoku.asp?sayfa=11&sayi=125 Diyanet Aylık, sayı:125, s. 11]</ref> Fatih bu mevkiye ulaşabilmek için çok çaba sarfetmiştir. Bir sözünde ''Ya ben İstanbul'u alırım, ya İstanbul beni'' demiştir. {{Olgu}}
* [[İstanbul Boğazı]] üzerinde Fatih’in anısına inşa edilen [[Fatih Sultan Mehmed Köprüsü]] [[3 Temmuz]] [[1988]]'de kullanıma açılmıştır. {{Olgu}}

==Popüler kültürde II. Mehmed==
* [[Nedim Gürsel]]’in Boğazkesen romanı İstanbul'un fethini konu almaktadır.
* [[1997]] yapımı ''"Kuşatma Altında Aşk"'' filmi, İstanbul’un fethini arka planda kullanmaktadır.
* Ahmet Almaz’ın ''Fatih Sultan Mehmed Nasıl Öldürüldü?'' isimli kitabında Fatih’in ölümü ile ilgili bazı iddialar değerlendirilmektedir.
* Yazar [[Turan Oflazoğlu]]’nun ''"Bizans Düştü Fatih"'' adlı oyununda [[İstanbul'un fethi|İstanbul’un fethi]] anlatılmaktadır.
* Yazar [[Beyazıt Akman]]’ın ''"Dünyanın İlk Günü "'' adlı romanında [[İstanbul'un fethi|İstanbul’un fethi]] anlatılmaktadır.
* Yazar [[Okay Tiryakioğlu]]’da ''Kuşatma 1453'' romanında, İstanbul’un fethinin ve fatihinin öyküsünü sürükleyici bir kurgu ve zengin tarihsel verilerle anlatmaktadır.
* Fetih 1453 adlı film 16.02.2012 tarihinde vizyona girmiştir.Fatih Sultan Mehmet'i [[Devrim Evin]] canlandırmıştır.<ref>[http://www.imdb.com/title/tt1783232/] IMDb.com</ref>

==Kaynakça==
{{commons|Mehmed II}}
* {{Kitap kaynağı| son=Babinger|ilk=Franz|yazarlink=Franz Babinger|yıl =2003 | başlık =Fatih Sultan Mehmed ve Zamanı | yayımcı=Oğlak Yayınevi | yer=İstanbul | id =ISBN 975-329-417-4}}
* {{Kitap kaynağı|başlık = Gazavât-ı Sultân Murâd b. Mehemmed Hân | ilkyayınyılı = 1978| yıl = 1989 | basım = 2 | yayımcı = [[Türk Tarih Kurumu]]| yer = Ankara| id = ISBN 975-16-0153-3}}
* {{Kitap kaynağı| son = Gökbilgin| ilk = Tayyip | başlık = Edirne| ilkyayınyılı = 1965| basım = 2| yıl = 1993| yayımcı = Türk Tarih Kurumu| yer = Ankara| id = ISBN 975-16-0562-8| bölüm = Osmanlı-Macar Mücadeleleri Esnasına Edirne}}
* {{Kitap kaynağı|son=İnalcık|ilk=Halil|yazarlink=Halil İnalcık|yıl =1995 | başlık =Fatih Devri Üzerinde Tetkikler ve Vesikalar I | yayımcı=Türk Tarih Kurumu | yer=Ankara | id =ISBN 975-16-0749-3}}
* {{Kitap kaynağı| son =İnalcık | ilk =Halil | yazarurl = | yardımcıyazarlar= | yıl =2008 | başlık =[[Osmanlı İmparatorluğu Klasik Çağ (1300-1600)]] | yayımcı=Yapı Kredi Yayınları | yer=İstanbul | id =ISBN 978-975-08-0588-7}}
* {{Kitap kaynağı| son=Kinross|ilk=Lord|yazarlink=Patrick Kinross|yıl =1977 | başlık =The Ottoman Centuries | yayımcı=Sander Kitabevi | yer=İstanbul | id =ISBN 0-224-01379-8}}
* {{Kitap kaynağı| son =Nicol | ilk =Donald M. | yıl =1999 | başlık =Bizans'ın Son Yüzyılları (1261-1453) | yayımcı=Tarih Vakfı Yurt Yayınları | yer=İstanbul | id =ISBN 975-333-096-0}}

{{kaynakça|2}}

{{S-start}}
{{S-hou|[[Osmanlı Hanedanı]]||30 Mart 1432||3 Mayıs 1481}}
{{S-reg|}}
{{S-bef|before=[[II. Murad]]}}
{{S-ttl|title=[[Osmanlı padişahları listesi|Osmanlı Sultanı]]|years=1444-1446}}
{{S-aft|after=[[II. Murad]]}}
{{S-bef|before=[[II. Murad]]}}
{{S-ttl|title=[[Osmanlı padişahları listesi|Osmanlı Sultanı]]|years=3 Şubat 1451 - 3 Mayıs 1481}}
{{S-aft|after=[[II. Bayezid]]}}
{{S-pre}}
{{S-bef|before=[[XI. Konstantin]]}}
{{S-ttl|title=[[Bizans İmparatoru|Roma Kayzeri]]}}
{{S-aft|after=[[II. Bayezid]]}}
{{S-new|reason=Kendinden ilan}}
{{S-ttl|title=[[Halifeler listesi|İslam Halifesi]]}}
{{S-aft|after=[[II. Bayezid]]}}
{{end}}



{{Link SM|ar}}
{{Link KM|zh-classical}}
