'''Rusiya büükelçisi N.Rabov valkaneşlan tanıştı'''

Kasım ayın 22-dä [[Rusiya]] [[Kişinöv]] Büükelçisi Nikolay RÄBOV Gagauziyanın Valkaneş kasabasına bir gezi yaptı. Bu gezidä hem politika, hem ekonomika hem da kultura işleri bireri örüldülär.

[[Valkaneş]]º kasabasına geldii zaman  Büükelçi Nikolay RÄBOV ilkin rayon administraţiya baºınnan Fedor TERZİylän hem Valkaneş primarı Konstantin BOZBEYlän buluştu. Burada Büükelçi N. RÄBOV açıkladı, ani  onun gelişi “tarafımızın soţial-ekonomika durumunnan tanışmak”. Buna bakmadaan taa sora Büükelçi Pridnestrovyeylan hem Moldova-Rusiya ilişkilerinnän ilgili politika konularını da açıkladı. O urgulada, ani bu ilişkilär herzaman dostluk hem birtakımnık çerçevesidä oldular hem ileri dooru da olaceklar.

Rayon hem kasaba insannarın-nan buluşmaktan sora Rusiya Büükelçisi Valkaneşin 3-cü nomaralı rus şkolasına bir vizit yaptı.  Burada onu tuz-ekmeklän karşladılar. Şkola öndercileri şkolaylan hem şkolada [[rus dili]]ndä üürenmäk proşesinnän Canabisini tanıştırdılar. 

Kendi tarafından Büükelçi şkolanın biblioteksına bir takım şkola kiyadı baaşladı.

Gezi programasına görä N. RÄBOVa Valkaneşin yanında bulunan Rusiya-Osmannı imperatorluu arasında cenglän ilgili anmak taşını gösterdilär. 

Gezinin sonunda Büükelçi N. RÄBOV kasabada bulunan “Valkaneş” adlı serbest ekonomika bölgesinnän tanıştı.
 
[[Kategoriya:Moldovada Rusiya Büükelçisi]]
