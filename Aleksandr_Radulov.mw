'''Aleksandr Radulov''' — rus sportsmeni, ama gagauz kökü da var, hokkeyist, Rusiyanın milli hem olimpiada hokkey komandasının oyuncusu.

Aleksandr Radulov taa küçülüündän hokkey oynamaa başladı. 16 yaşından beeri iki yıl Rusiyanın superligasında oynadı. Sora, 2004-cü yılda Kanadanın “Kvebek Pemparts” komandasına geçti da birkaç sezon sıravardı NHLın en islää oyuncusu oldu. Ama sonunda, vakıtsız brakıp Kanadayı, geeri döndü. Şindi “Salavat Yulaev” komandasında oynêêr. Aleksandr Radulov iki kerä dünnä çempionu (2008, 2009), dünnä çempionatın bronza prizöru (2007), gençlär çempionatında gümüş prizöru (2005, 2006), üniorlar arsında dünnä çempionu (2004), Memorial kuboonun saabisi (2006) oldu.

Bu sportsmen anılmış oldu bütün dünneyä kendi harakterınnan. Bir şüpesiz var nicä yazmaa – kendi gagauz harakterınnan. Bunu Aleksandr kendisi da açıkladı bir intervyuda PROsport agenstvosuna: «Я родился в Нижнем Тагиле, папа и мама мои русские. Я в бабушку по папиной линии пошел. К сожалению, я ее никогда не видел, она умерла в 1985 году, а я родился в 1986-м. Но по фотографиям вижу – весь в нее. Волосы тоже очень темные. Папа рассказывал, что есть такая национальность гагаузы. Так что в моих жилах течет гагаузская кровь» (“Bän duudum Nijniy Tagilda, bobamnan anam rus. Bän bobamın tarafından malimä benzeerim. Yazık, bän onu hiç bir kerä görmedim, o 1985-ci yılda geçindi, bän sa 1986-da duudum. Ama patretlerdän görerim – tıpkı oyum. Saçlarım da pek esmer. Bobam annattı, ani var bölä naţiya gagauzlar. Bu üzerä dä benim damarlarımda gagauz kanı akêr”).

[[Kategoriya:Gagauz biografiyaları]]
[[Kategoriya:Kişiler]]

[[cs:Alexandr Radulov]]
[[de:Alexander Walerjewitsch Radulow]]
[[en:Alexander Radulov]]
[[fi:Aleksandr Radulov]]
[[fr:Aleksandr Radoulov]]
[[hr:Aleksandar Radulov]]
[[lv:Aleksandrs Radulovs]]
[[pl:Aleksandr Radułow]]
[[ru:Радулов, Александр Валерьевич]]
[[sk:Alexander Radulov]]
[[sr:Александар Радулов]]
[[sv:Aleksandr Radulov]]
[[uk:Радулов Олександр Валерійович]]
