'''Mihail Formuzal''' — [[Gagauzlar|gagauz]] [[politiki]], [[Avtonom Territorial Bölümlüü Gagauz Yeri|Avtonom Territorial Bölümlüü Gagauziyanın]] üçüncü [[ATB Gagauz Yeri başkanı|Başkanı]] (2006-2010; 2010-).

Duudu 7 noyabri 1959-cu yılda, [[Çadır dolayı|Çadır dolayın]] [[Beşgöz|Beşgöz küüyündä]] çok uşaklı küülü aylesindä. Üürendi 1966-1977 yıllarında Beşgöz küüyü orta şkolasında. 1977-ci yılda çaarıldı Voenni deniz flotuna slujba için. Başardı [[Odesa]] Üüsek Voenni Komanda-Topçuluk Uçilişçesini {{s|M. V. Frunze}} adına ([[Ukrayna]]) 1979-1983 yıllarında. 1994-cü yıla kadar slujba etti türlü komanda işlerindä. Komandanlık etti Gvardiya Topçuluk Divizionuna hem noyabri 1994-cü yılda esapa alarak slujba yılların gönderildi zapasa.
  
1995-1998 yıllarında başardı [[Moldova Respublikası|Moldova]] Prezidenti yanında Devlet Yönetmää Akademiyasını. 1995-ci yılda seçildi [[Çadır]] kasabası primar yardımcısı, 1999-cu yılda primar. 2003-cü yılda ikinci kerä seçildi kasaba primarı. 17 dekabri 2006-cı yıl seçimnärin rezultatına görä seçildi [[Avtonom Territorial Bölümlüü Gagauz Yeri|Avtonom Territorial Bölümlüü Gagauziyanın]] eski [[ATB Gagauz Yeri başkanı|Başkanı]]. 

Büük ayın (yanvari) 25-dä Gagauziya apeläţiya sudu kararladı Gagauziya Başkanı seçimnerin 2-nci turunu legitimlı hem kanona görä tamannanmış saymaa. 
Dekabrinin 26-nda Başanlık için güreştilär Komradın primarı Nikolay Dudoglo hem şindiki Başkan Mihail Formuzal. Seçimnerdän sora Dudoglonun komandası saymadı seçimneri  tamannanmış, çünkü onnarın bakışuna görä, Formuzalın tarafından seçim kоmpaniyasında hem seçim günündä çok türlü kanonu aykırlamak, yannışlık hem aldatmak vardı.

Bu işin ucunu Komradın apeläţiya sudu Dudoglonun istemesinä göra buldu. Sudun kararına görä, büünkü gündän Mihail Formuzal – Gagauz Erin Başkanı sayılêr.

Mihail Formuzal evlidir hem üç uşaa var. 

<!-- Kategoriyalar -->
{{Lifetime|1959||Formuzal, Mihail}}

[[Kategori:Gagauz biografiyaları]]
[[Kategori:Gagauz politikleri]]
[[Kategori:ATB Gagauz Yeri başkanları]]
[[Kategori:Politika]]
[[Kategori:Arhiv]]

<!-- Interwikis -->

[[bg:Михаил Формузал]]
[[it:Mihail Formuzal]]
[[ro:Mihail Formuzal]]
[[ru:Формузал, Михаил Макарович]]
