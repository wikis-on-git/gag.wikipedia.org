'''Valkaneş yaşlılar evi musaafirleri kabletmää hazır'''

[[Ana sözü]] gazetamızın sayfalarından  bildirdik artık, ani TİKA (Türkiye İşbirlii Kalkınma Agenstvosu) tarafında verilän yaklaşık 55bin dolarlık yardımnan [[Valkaneş]] [[kasaba]]sında bir Yaşlılar Evi kurulêr. 

Büünkü gündä bu uurda işlär sonuna varêr: Valkaneş primariyası tarafından verilän bina enilendi, onun örtüsü diişti, binaya gaz çekildi, içinä lääzımnı mallar alındı. 

Gözäl donaklı hem tertipli içerlär iki kişiyä deyni kuruldu. Ayrıca duş hem kenef odaları var.

Var nicä demää, ani büünkü gündä Yaşlılar Evi ilk musaafirleri kabletmää hazır. 

Burada yaşayan insannar bütün pansiona devlet tarafından alınaceklar. Bundan kaarä onnarın saalık korumasınnan ilgili harçları da karşılanaceklar.İnanêrız, ani burayı düşän insannar artık çok raatlayaceklar.  


[[Kategoriya:Ayle]]
[[Kategoriya:Saalık]]
[[Kategoriya:Valkaneş dolayı]]
[[Kategoriya:Sotsiologi]]
