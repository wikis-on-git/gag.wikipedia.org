'''Gagauziyaya Türkiye İşbirlii Kalkınma Agenstvosu yardımnarı devam edecek'''

TİKA (Türkiye İşbirlii Kalkınma Agenstvosu) çok yılar oldu [[Moldova]]ya hem [[Gagauziya]]a yardım eder. Bu yıl yapılacek işlär için TİKA koordinatoru Nevzat EŞİLER annadêr.

- Nevzat bey, 2005-ci yılda büük proektları başarmaa düşünersiniz. Onnarın arasında angıları en önemlidir?
Var üç önemli projemiz: su, saalık, GRT. Onnarın arasında en önemlisi, belli ki, – su projesi. Onun için Türkiye devleti büük yardımnar verdi hem verer. En tezdä 125 000 $ para geler. Arkadan taa 1 100 000 $ para gelecek.

Pek önemli projelerdän birisi da - Gagauziya Radio-Televiziyonu (GRT). Biz büük para hem teknik yatırımı GRTya yaptık. Bu uurda da çalışmalarımız devam edecek.
Saalık uurunda ypılacek en büük proje – [[Komrat]]ta bir diagnostika bölümü. Şindilik oradakı poliklinikada bir odayı düzennedik.

[[Saalık]] proektlarına [[Valkaneş]] ihtärlar evini ekleyäbiliriz mi? Valkaneştä düzülän ihtärlar evi taa çok sosyal işidir. Ama orada insannarın saalıını korumak için çok işlär yapılacek.
Kultura uurunda yardımnar devam edecek mi?

Belli ki. [[Kişinöv]] Devlet Universitetinin [[İngiliz dili|inglizçä]]-[[Türk dili|türkçä]] üürenmäk bölümünä üüredici yolladık. Onun harçlarını üstümüzä aldık. [[Valkaneş]]teki [[Gagauzlar]] ansamblisinä kostüm yardımı yaptıydık. Şindi 1500 $ instrument alacez. 

[[Ukrayna]]da yaşayan gagauzlara yardım yapêrsınız mı?
Ukraynaya bakan başka bir koordinatorluumuz var. Ama bilerim, ani Odesadakı gagauzlara da TİKA yardım eder. Orada büük bir bilim toplantısı yapmaa deyni TİKA 3000 $ verecek.


[[Kategoriya:Türkiye]]
[[Kategoriya:Yaşamak]]
[[Kategoriya:Ekonomika]]
[[Kategoriya:Ayle]]
