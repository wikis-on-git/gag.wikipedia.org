'''Moldovanın 650-ci yıldönümünä karşı'''

[[Moldova]]nın kurulmasından 650-ci yldönümünü kutlamaa deyni Moldova pravitelstvosu meropriyatiyalar planını hazırladı. 

Plana görä otuz sekiz meropriyatiye yapılacek. Yıldönümünü kutlamak Devlet komisiyası kanadı altında, o meropriyatiyeları bakannıklar hem agenstvolar hazırlayaceklar.

Yortu meropriyatiyaların arasında – “Bogdan I Intemeietorul” (Bogdan I-ci Kurucu) ordenın hem “650 de ani de la intemeirea Statului Moldovenesk” (Moldova devletinin kurulmasından 650 yıl) yıldönümü medalisinin kurulması, yıldönümü meropriyatiyaların simvolların hem lozungların kabledilmesi.

Kutlama programasına görä resim sergileri olacek, seminarlar hem konferenţiyalar yapılacek, Moldova devletinin büümesinnän ilgili konkurslar Moldova televideniyasında hem radiosunda olacek. Plana görä Moldova devletinin kaavileşmesinnän ilgili olarak, istoriya teması için hazırlanacek bir kinofilm hem birkaç dokumentalnıy film, literatura hem muzıka konkursları. Yıldönümü tematikasınnan çıkarılacek poçta markaları, konvertlar, otkrıtkalar.

Moldova gospadarlarının Aleyası dikilecek hem 650 meşa fidanı ekilecek.

Moldova devletinin kurulmasının istoriyada önemli olmasınnan ilgili bilim konferenţiyaları olacek, angılarına bütün dünneydan bilim adamnarı katılacek.

Bu meropriyatiyaların ödenmesi devlet hem erindeki bücet hem başka kaynaklardan olacek.

 
[[Kategoriya:Moldova]]
[[Kategoriya:İstoriya]]
