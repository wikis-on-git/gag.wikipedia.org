'''Çadırda gagauz türküsü festivali'''

Canavar ayın (oktäbri) 7-8 günnerindä [[Gagauziya]]nın [[Çadır]] kasabasında altıncı kere “GAGAUZ TÜRKÜSÜ” festivali oldu. Moldova hem Ukrayna gagauzlarından kaare bu festivalä, TİKAnın yardımınnan, [[Türkiye]]dän Kultura Bakannıın folklor muzıkası ansambli katıldı.

İlk günü, adetä görä, festivalä katılannarın paradı oldu. Paradın başında Gagauziyanın hem Moldovanın bayrakları dalgalanardı. Bütün yol, öndä gidän Çadırdakı Kultura Evinin duhovoy orkestrası gözäl havalar çaldı.

Paradtan sora, eni açılan “Randevu” diskoteka erindä festivalä katılannarın konşertı oldu. Konşerttän sora da, hepsi türkücülerä hem ansamblilerä baaºış verildi. İkinci günü dä, festivalä katılannar, Çadır Kultura Evindä dä konşert gösterdilär.

Festival “Çadır” türküsünnän başladı. Çaldı onu solist Mihail KULEV. Festivalin kapanışında hepsi türkücülär “Yaşa, Halkım!” türküsünü çaldılar. İki türkü dä maasuz bu festival için yazıldı hem “GAGAUZ TÜRKÜSÜ” festivalin gimnaları oldu.

PATRETLERDÄ: Türkiyedän ansambli (aşaada).
Festivalin kapanışı.

 

[[Kategoriya:Bilim]]
[[Kategoriya:Sotsiologi]]
[[Kategoriya:Yaşamak]]
[[Kategoriya:Kultura]]
[[Kategoriya:Türkü]]
[[Kategoriya:Tabiat]]
