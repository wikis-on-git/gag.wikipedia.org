Moldovanın üüsek uurda çorbacıların Moldova Baş vergi bölümünü başkanının Nikolae VİKOLunan telefonda lafetmelerin yazılarını presaya sızdırdılar.

O yazıların arasında var bir, ani doorudan Gagauziyanın Halk Topluşu seçimnerindä yapılmış. Orada işidiler nicä Moldova primyer-ministrusu Vlad FİLAT üfkelener, ani vergi bölümü (büünkü Gagauziya Halk Topluşu başının Dimitriy KONSTANTİNOVun firmalarının) banka esaplarını kapatmamış. Nikolae VİKOL deer, ani esapları kapatmışlar, ama sud onnarı açtırmış. Ozaman primyer-ministru emir verer o esapları enidän kapatmaa da ona raport vermää. (Vlad FİLAT: Bän sana Gagauziyaylan ne dedim.
Nikolae VİKOL: Hepsi erli-erindä. İlk akt 1,5 miliona (ştraf için) hazır. Arkadan ikinci akt geler.
Vlad FİLAT: Ye esaplar? Neçin onnarı açtınız?Nikolae VİKOL: Onnar danışma yaptılar. Suda.
Vlad FİLAT: Da ne danışma yaptısalar?
Nikolae VİKOL: Şindi çalışêrız esapları kapatmaa. İkinci akt 9 milion (ştraf için) yapıldı.
Vlad FİLAT: Nezaman esapları kapadacenız?
Nikolae VİKOL: Yaarına.
Vlad FİLAT: Yaarına raport veräsiniz, ani esapları kapattınız.
