'''Moldova parlamentının binası yandı'''

Avşam hem bütün gecä [[Moldova]] Parlamentının binası yandı. Parlament binasından poliţiya çıktıktan sora, Parlamentın içinä bir sürü erif girdi. Onnar, barbar gibi, kapuları-pençereleri, odaları, kompyuterları, masaları, dolapları kırmaa hem çalmaa başladılar. Binanın alt katında hem da beşinci katın saa hem sol taraflarında yangınnar peydalandı.

Alınan haberlerä görä, bu şabaşı durgutmaa deyni, gecä yarısından sora poliţiya, rezinalı kurşunnarı kullanıp, 193 kişiyi tutup kapadı.

[[Moldova]]da [[Romıniya]] büükelçisi persona Non-grant açıklandı. Moldova-Rumıniya graniţası beş günä kapandı. Moldova pravitelystvosu kabletti karar, ani Romıniya vatandaşlarına deyni Moldovaya girmäk için viza almaları läzım.

Şindi [[Kişinöv]]un merkezindä yaklaşık iki bin mitigçı var. Ama onnarın sayısı büüyer. Mitingçilär seçimnerin olmasını isteerlär hem kuvettä bulunan komunist partiyasına karşı slogannar baarêrlar.

Komunistlerdän kaarä Moldova parlamentinä seçilän üç partiyanın liderleri bu saada kaadar durumnan ilgili hiç bir açıklama yapmadılar. Neredä onnar bulunêr biz bilmeeriz.Sabaalän Parlament binasına jurnalistleri kolverdilär. Prezidenturayı sadä dışardan çıkarmaa braktılar. 





[[Kategoriya:Politika]]
[[Kategoriya:Pravitelstva]]
[[Kategoriya:Presa]]
[[Kategoriya:Yaşamak]]
[[Kategoriya:Ev]]
[[Kategoriya:Kultura]]
[[Kategoriya:Savaşlar]]
[[Kategoriya:Sotsiologi]]
