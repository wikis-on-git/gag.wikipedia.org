'''Türk kultura merkezi açıldı'''

Cumaa günü, Kırım ayın (dekabri) 24-dä Moldovada Türkiye Büükelçisi Fatma Fırat TOPÇUOGLU, Kişinöv Devlet Universitetin Rektoru G.RUSNAK hem TİKA Başkanı Hakan FİDAN birliktä Kişinöv Devlet Universitetindä bulunan Türk kultura Merkezinin ofişial açılışı yaptılar. 

İki taraf ta, açılışta yapılan konuşmalarda,  bu Kultura merkezinin Türkiye-Moldova arasında ilişkilerdä, dostluk kurulmasında, dil, kultura hem adetlerin üürenmesindä faydalı olduunu urguladılar.

Eridir sölemää, ani Kişinöv Devlet Universitetindä bulunanTürk kultura Merkezinä Türkiye İşbirlii Kalkınma Agenstvosu (TİKA) tarafından yaklaşık 10,000 Amerika Birleşik Devletläri doları yardım yapıldı. 

Bu paraya merkezin odasına remont yapıldı, kiyatlar, kompyuterlar, printer, televizor, masa, skemnä hem dolaplar alındı. Remont bittiktän sora hepsi bu mallar Kultura merkezindä erleştirildi.

Markezdä çalışacek [[Türk dili]]ndä üüredici da [[Türkiye]]dän getirildi hem onunnan ilgili bütün harçları TİKA kendi üstünä aldı.  

 

[[Kategoriya:Senat]]
[[Kategoriya:Kultura]]
[[Kategoriya:Bilim]]
[[Kategoriya:Teknik]]
[[Kategoriya:Ekonomika]]
