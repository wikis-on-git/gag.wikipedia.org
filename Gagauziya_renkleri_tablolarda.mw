Gagauziya renkleri tablolarda

Türkiye Büükelçiliin yardımınnan Kişinövdakı DEDEMAN otelindä Gagauziyadan resimcilerin sergisi açıldı. Sergiya beş anılmış resimci katıldı: Mihail ARABACI, Petri FAZLI, Dimitri NOVAK (Ayoglu), Grigoriy DEÇEV hem Födor DULOGLU. 
Serginin açılışında Türkiye Büükelçisi Fatma Fırat TOPÇUOĞLU pay aldı.

Bu sergi [[Kişinöv]]da gagauz resimcilerinin ilk sergisi diildir. Ama, doorusunu lääzım sölemää, ani ilk kerä Gagauziyanın resimcileri Moldovanın baş kasabasında birliktä sergi yapêrlar, bukadar  tablo insan arasına çıkarêrlar. 

Çeşitli tehnikada yazılı olan (realizma, avangard, kosmologiya, kubizma) irmi altı tabloda Gagauziyanın ruhu hem gözellii gösteriler.

Otelä gelän musaafirlär hem resim sevän siiredicilär diil salt tanışaceklar resimnärlän, ama kolayı var onnarı satın alsınnarda. Paa listesi erindä bulunêr. Tabloların paaları 90 - 1400 EURO arasında bulunêr. 
 



[[Kategoriya:Resimcilär]]
[[Kategoriya:Yaşamak]]
[[Kategoriya:Senat]]
