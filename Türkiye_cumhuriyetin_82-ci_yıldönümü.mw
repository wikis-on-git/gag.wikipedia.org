'''Türkiye cumhuriyetin 82-ci yıldönümü'''

Canavar ayın (oktäbri) 29-da [[Türkiye]] Cumhuriyetinin kuruluş günü yortusu bakıldı. Seksän iki yıl geeri ATATÜRK Kemal Paşa Türkiyenin kurulmasını dünneyä bildirdi. Canavar ayın 29-zu türk halkı için en önemli yortu oldu. Bu yortu Türkiyedä devlet uurunda bir yortu olarak bakılêr.

Türkiye devleti dışında bulunan Türkiye diplomatik misiyaları bu günnän ilgili reçepşiya vererlär.
Canavar ayın (oktäbri) 28-dä ölä bir reçepşiya Türkiye Cumhuriyetinin Moldova Respublikasında Büükelçisi Fatma Fırat TOPÇUOĞLU tarafından Kişinêuda bulunan Dedeman otelindä verildi.

Reçepşiyaya [[Moldova]] Respublikasının hem [[Gagauziya]]nın politika, devlet, kultura adamnarı, diplomatlar hem halklararası misiya başkannarı, işadamnarı teklif edildilär.

Reçepşiyanın açılışımda duhovoy orkestra Türkiyenin hem Moldovanın gimnaların çaldı.

Sora Büükelçi Fatma Fırat TOPÇUOĞLU, romın dilindä konuşarak, reçepşiyanın açılış sözünü yaptı.

Moldova tarafından reçepşiyada Moldova üüredicilik, gençlik hem sport Bakanı Viktor ŞVİRKUN söz tuttu.

[[Kategoriya:Bilim]]
[[Kategoriya:Sotsiologi]]
[[Kategoriya:Yaşamak]]
[[Kategoriya:Kultura]]
[[Kategoriya:Türkiye]]
