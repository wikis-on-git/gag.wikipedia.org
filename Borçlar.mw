'''Borçlar'''


Adamın önündä taa küçüklüündän, açan o sade başleer kendibaşına örümää, adımnamaa, çok türlü kösteklär, borçlar peydalaner. O savaşer te o, te bu köstektän aykırlamaa, o borçlu oler çok türlü işleri yapmaa... 

Bu borçların hepsini lääzım bütün ürektän yapmaa, tamannamaa. Ozaman kendini islää duyacan. Bişey sana raatlık vermeycek, nicä te bu annaman, duygun : ne neetlendim ne lääzımdı büün bän yaptım! 

Bu uçsuz-kenarsız sinsircik neetlendim lääzımdı yaptım lääzım girsin senin bütünnä yaşamana. Hem nekadar taa çok borcun olacek nekadar taa çok lääzımnı işleri yapacan okadar taa çetin senin harakterin olacek.



* Sayıklamaa : Türlü türlü düşünmää

* Deyim : Demekli süretlän sölenän laflar



* Neçin kimär kerä aklınıza var nicä girsin bölä fikir : Bendä yok çetin harakter?

* Neçin lääzım bilmää hergünün vakıt harcamasını?

* Nasıl onu lääzım yapmaa?

* Sıralayın o borçları angılarınnan adam karşı geler bütünnä yaşamasında. 

* Neçin lääzım onnarı gerçekli tamannamaa?

* Nedän adamın harakteri taa çetin oler?

* Nasıl annedersınız deyimi : Çeketmää - eniycesinä yaşamaa?

* İnandırın ani adam nekadar taa çok lääzım yapsın yaşamasında okadar taa çetin oler onun 
harakteri. 

* Verin örnek sizin  [[Şkola|şkola]] yaşamınızdan.

* Bu tekstin stili angısıydır?
