'''Bucak açlaa''' — 1946-1947 yıllar kışı Sovet Soţialist Respublikaları Birlii Sovet Sistemasının tarafından gagauzlara karşı yapılan zorlan aaçlık.

== Genoţid ==
Bununnan gagauzların soykırımı (genoţidi) başladı. Aaçlıın ardına lagerlär, Sibirä kaldırılmak, erindä kurşuna urmak geldi. Bütün bu hayarsızlıklar gagauzların 40% zorlan mezarlara soktu. [[Ukraina|Ukrayna]]da bulunan sa [[Bolboka]] (Kotlovina) küüyünün 60% insannarını (sade aaçlık!) biçiti. Düşünün kendiniz: bu küüdä 5500 candan 3300 aaçlıktan ölmüş.
Zerä olmaydı 1946-1947-ci yılların aaçlıı, olmaydı 1949-cu yılın gagauzların Sibirä kaldırılması, büün bizim sayımız artık bir milionu geçeceydi.

== Kurak ==
1946-cı yılda Bucak topraklarında büük bir kurak oldu. Nicä da olsa o bereket, ani vardı eteceydi ki insan kıştan çıksın. Ama o bereketi da insandan zorlan aldılar. Gagauzların çoyu aaçlıktan öldü hem diil salt gagauzların.

Esaba alarak onu, ani 1946-cı yılın Devlet planını (265 bin ton ekin) [[Respublika Moldova|Moldova]] tamannayamayacek SSRB-nın (Sovet Soţialist Respublikaları Birlii) Ministerlik Soveti hem VKP (b) Merkez Komiteti 1946-cı yılın Kirez (iyün) ayın 26-da kabletti karar Moldova planını 160,9 bin tona kadar indirmää. Ama bu da yannıştı. Harman ayın (avgust) 19-da kablediler eni karar – Moldova 72 bin ton ekin hazırlasın.

Kuvetä izmet edän “palilär”, evdän-evä gezip, başladılar süpürmää hepsini ne vardı. Aktarardılar samannıkları, kara sıır hem hayvan aullarını, tavannarı hem maazaları. Delim-deşik edärdilär duvarları, patları, erleri. Hepsini neyi bulardılar - süpürürdülär. Bunun sonucu oldu o, ani Ceviz ayın (sentäbri) çeketmesindä başladı aaçlık. Aaçlık getirdi distrofiyayı.

Moldovada kuvettä bulunannar hem erindeki “çorbacılar”, [[Moskva]]nın önündä kendilerini ii taraftan göstermää deyni, 1946-cı yılın Canavar ayında (oktäbri) yapılan Komunist Partiyasının plenumunda baarardılar hem eri koparardılar, ani Respublikada planın salt 64% tamannandı. Prokurorlara, daavacılara hem milişiyaya verildi izin “nezdatçiki i sabotajniki”lerä karşı en sert kuvetlän davranmaa.

== Aaçlık ==
Bu davranmanın sonu: ofițial dokumentlerä görä bütün [[Respublika Moldova|Moldova]]da aaçlıktan en aazdan 115 bin kişinin ölmesi gösterildi. Bu sayıya lääzım eklemää o insannarı, ani aaçlıktan öldülär gagauz küülerindä, zerä bu küülerdä toplu mezarlarda gömülän ölülerin sayısı ofişial dokumentlerdä esaba alınmadı. Bu kara sayıya lääzım eklemää o insannarı da, ani gidärdilär Ukraiynaya bir trofa ekmek aaramaa deyni. Çoyu onnarın öldülär. Ukraynanın Livovskaya, Stanislavskaya, Çernoviţkaya bölgelerindä.

Kaul uezdın saalık bölümün başkan yardımcısı Zaliznik 1947-ci yılın yanvar ayın 15-dä belgidä, ani yollandı [[Kişinöv]]a:

* [[Valkaneş]] rayonu:
* Distrofiya 1-ci durum

25/XII/1946 – 5/I/1947   -   3880

5/I/1947 – 10/I/1947   -   4126

* Distrofiya 2-ci durum

25/XII/1946 – 5/I/1947   -   1478

5/I/1947 – 10/I/1947   -   2994

* Distrofiya 3-cü durum

25/XII/1946 – 5/I/1947   -   694

5/I/1947 – 10/I/1947   -   986

* Baymaklı rayonu:
* Distrofiya 1-ci durum

25/XII/1946 – 5/I/1947   -   1474

5/I/1947 – 10/I/1947   -   7250

* Distrofiya 2-ci durum

25/XII/1946 – 5/I/1947   -   635

5/I/1947 – 10/I/1947   -   2317

* Distrofiya 3-cü durum

25/XII/1946 – 5/I/1947   -   275

5/I/1947 – 10/I/1947   -   1835

* [[Kongaz]] rayonu:
* Distrofiya 1-ci durum

25/XII/1946 – 5/I/1947   -   2508

5/I/1947 – 10/I/1947   -   2994

10/I/1947 – 15/I/1947   -   3251

* Distrofiya 2-ci durum

25/XII/1946 – 5/I/1947   -   2353

5/I/1947 – 10/I/1947   -   2762

10/I/1947 – 15/I/1947   -   2855

* Distrofiya 3-cü durum

25/XII/1946 – 5/I/1947   -   2186

5/I/1947 – 10/I/1947   -   2032

10/I/1947 – 15/I/1947   -   2482

* Taraklı rayonu:
* Distrofiya 1-ci durum

25/XII/1946 – 5/I/1947   -   1852

5/I/1947 – 10/I/1947   -   2452

* Distrofiya 2-ci durum

25/XII/1946 – 5/I/1947   -   400

5/I/1947 – 10/I/1947   -   2200

* Distrofiya 3-cü durum

25/XII/1946 – 5/I/1947 - 428

5/I/1947 – 10/I/1947   -   698

* [[Çadır]] rayonu:
* Distrofiya 1-ci durum

25/XII/1946 – 5/I/1947   -  2680

5/I/1947 – 10/I/1947   -   2981

10/I/1947 – 15/I/1947   -   2659

* Distrofiya 2-ci durum

25/X25/XII/1946 – 5/I/1947   -  1400

5/I/1947 – 10/I/1947   -  2001

10/I/1947 – 15/I/1947   -   1513

*Distrofiya 3-cü durum

25/XII/1946 – 5/I/1947   -  200

5/I/1947 – 10/I/1947   -   628

10/I/1947 – 15/I/1947   -   771

== Anmak ==
Bunnarı unutmamaa deyni [[Çadır]] kasabasının merkezindä küçük bir nışan taşı koyuldu.

[[Kategoriya:İstoriya]]
[[Kategoriya:Gagauz halkı]]
[[Kategoriya:Kultura]]
[[Kategoriya:Sotsiologi]]
