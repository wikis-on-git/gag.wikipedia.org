'''Mariya İvanovna Dimoglu''' - [[Gagauzlar|gagauz]] resimcisi.

[[Tomay]] küüyündä duudu. [[Kişinöv]] “İ. Repin” adına resimcilik okulunu başardı. Çok yıllar [[Kongaz]] küüyündä resimcilii üüretti. Sora [[Komrat]] resimci okulunda işledmää başladı. Respublikan hem halklararası resim sergilerindä pay aldı. Büünkü gündä – serbest resimci. 
Kendi resimnerindä gagauzluu, gagauz ruhunu, harakterını, adetini, sıralarını gösterer. Onuştan o resimnerä diil saatlarlan, ama günnärlän doyamêêrsın bakmaa. 

Bunun sebepi da şu: o resimnerdän gagauzluk ruhu eseer. Büünkü gagauz resimcilerin arasında bölä yaratan başka bir insan yok. 
[[Gagauz Yeri]]nda anılmış resimci çok var. Onnarın kimilerini halk anılmış yaptı, kimilerini yaratmaları, kimileri da, kendi-kendisini metedip, anılmış oldular. O hiç birinä açıklanmayıp, şindi birerdä görünmeyip, yavaşıcık resimnerini yaradêr. 

Sergilerä katılmêêr.Mariya İvanovna Dimoglu para için yaratmêêr. O kendi canı için yaradêr. 
Para o başka yollarlan (aalemin evlerinä remont yapıp, [[Türkiye]]dä evlerdä izmet edip, [[Komrat]] paneerında bişeylär satıp) kazanêr. Ama genä da, onun resimnerini bulup, onnarı muzeylär, özel kişilär satın alêrlar. 

[[Kategori:Resimcilär]]
[[Category:Gagauz Yeri]]
[[Category:Kişiler]]
[[Category:Gagauz biografiyaları]]
[[Category:Arhiv]]
