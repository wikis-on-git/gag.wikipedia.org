'''Mihail Kolsa''' — [[Gagauz Milli Gimnası]]nı muzakısının avtoru, kompozitor, muzıka hem folklor araştırmacısı, pedagog<ref name="anasozu592">[http://anasozu.com/wp-content/uploads/2013/12/ana_sozu_n592_30_11_2013.pdf Mihail KOLSA – 75 yaşında! Kutluca olsun, Maestro!]. "[[Ana Sözü]]", № 21-22 (592-593), 30 Kasım (noyabri) 2013. anasozu.com</ref>

== Hayatı ==
Mihail Kolsa duudu 1938-ci yılda [[Komrat]]ta<ref name="anasozu592"/>.
[[Dosye:Гимн Гагаузии(ноты).jpg|küçükresim|Mihail Kolsa [[Gagauz Milli Gimnası]]nın muzıkasını yazdı]]
Açan 11 yaşını doldurdu, aylesi represiya dalgalarınnan Kurgan oblastına kaldırıldı<ref name="meydangazetasi">[http://www.meydangazetasi.com/m-haber-3868.html МİHAİL KOLSA]. meydangazetasi.com</ref>; 1949-cu yılda onun aylesini Sibirä, Kurgan bölgesinä kaldırdılar. 1956-ci yılda aylesinnän döndülär geeri, Bucak toprakalrına<ref name="meydangazetasi"/>. 1956-cı yılda orada Çaşa küüyündä o başardı şkolayı. Hep o yılın Kolsa aylesi Moldovaya döndü<ref name="anasozu592"/>.

18 yaşını tamnanadıynan onu armataya aldılar<ref name="anasozu592"/>.

Askerdän sora, Mihai Kolsa girer üürenmää Kişinev Ştefan Näga adına muzıka uçilişçesinin teoretik bölümünä<ref name="meydangazetasi"/> da 1968-ci yılda başarêr onun teoretika bölümünü<ref name="anasozu592"/>.

1968-ci yıldan beeri Mihail Kolsa başladı gezmää gagauz küülerindä, aniki toplamaa hem aaraştırmaa gagauz halk muzıkasını, folklor türkülerini. Yıllarlan yaşardı küülerdä, tanışardı gagauz muzıkacılarınnan, solistlerinnän<ref name="meydangazetasi"/>.

1971-ci yılda o başardı Kişinev konservatoriyasını. 1977-ci yılda bitirdi Kişinövda G. Muzıçesku adına Devlet İncäzanaat institutunu<ref name="meydangazetasi"/>. 1983-cü yıladan Kişinevun “St.Neaga” muzıka uçilişçesindä muzıkayı üüreeti<ref name="anasozu592"/>.

Muzıka derslerini verdi Tiraspol Hem Kişinöv muzıka uçilişçelerindä<ref name="meydangazetasi"/>.

1980-ci yılda çıktı onun plastinkası 21 halk avasınnan hem 16 halk türküsünnän<ref name="meydangazetasi"/>.

1982-ci yılda Mihai Kolsa SSRB hem Moldova kompozitorlar Birliin azası oldu. 1991-ci yılda Moldova Filarmoniyasında “Kadınca” ansamblisindä işlemää başladı. 1993-1996 yıllarda ansamblinin başı oldu<ref name="anasozu592"/> – geçti çalışmaa gagauz halk oyun hem türkü ansamblisinä  «Каdınca» nicä önderci<ref name="meydangazetasi"/>. O zamannar kompozitor hep neetlenärdi, plannaardı Komratta ana-bobasının evindä açmaa gagauzların İncäzanaat muzıka muzeyini<ref name="meydangazetasi"/>.

1997-ci yıldan beeri 2010-cu yıladan Türkiyedä, Ankarada Gazi Universitetında muzıka bölümündä çalıştı<ref name="anasozu592"/>.

Mihai Kolsa çok yıllar gagauz muzıka folklorunu topladı. 1980-ci yılda, Moskvadakı «Мелодия» firmasında o çıkardı bir plastinka «Музыка гагаузов». Plastinkada yazılıydı 21 gagauz halk avası hem 16 türkü. 2002-ci yılda o genä çıkardı bu yaratmaları, ama artık CD disklarda<ref name="anasozu592"/>.

Kompozitor olarak, Mihai Kolsa pek çok muzıka yarattı, siyutalar hem hor için türkülär, gagauz poetların peetlerinä türkü yazdı<ref name="anasozu592"/>.

Hazırladı hem çıkardı “Türkülär” (1989) hem “Türkülär. Korolar” (1995) kiyatlarını. Çok muzıka araştırma yazıları yazdı hem tiparladı<ref name="anasozu592"/>.

Mihai Kolsa çok yıllar gagauz avtonomiyası için çalıştı. Taa Sovet vakıdında avtonomiyanın lääzımnıı işin annadardı genç gagauz yazıcılarına. Bu üzerä da KGB tarafından baskı altında bulundu<ref name="anasozu592"/>.

1990-cı yılda, Gagauz Respublikasının kurulma günnerindä, [[Gagauz Milli Gimnası]]nın muzıkasını yazdı. 1990-cı yılda, Orak ayın (iyül) 22-dä Gimn gagauz halkın Üstolan kongresindä kabledildi<ref name="anasozu592"/>.

== Hem bak ==
*[[Todur Zanet]]

== Kullanılmış kiyatlar ==
<references/>

[[Kategoriya:Gagauz Yeri]]
