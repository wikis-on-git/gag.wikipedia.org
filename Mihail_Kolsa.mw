'''Mihail Kolsa''' (d. 1938) — gagauz pedagog, muzıka hem folklor araştırmacısı, kompozitor, [[Gagauz Milli Gimnası]]nı muzakısının avtoru<ref name="anasozu592">[http://anasozu.com/wp-content/uploads/2013/12/ana_sozu_n592_30_11_2013.pdf Mihail KOLSA – 75 yaşında! Kutluca olsun, Maestro!]. "[[Ana Sözü]]", № 21-22 (592-593), 30 Kasım (noyabri) 2013. anasozu.com</ref>.

== Hayatı ==
Mihail Kolsa 1938-ci yılda duudu [[Komrat]]ta<ref name="anasozu592"/>.
[[Dosye:Гимн Гагаузии(ноты).jpg|küçükresim|[[Gagauz Milli Gimnası]]nın muzıkasını Mihail Kolsa yazdı]]
Açan 11 yaşını doldurdu, aylesi represiya dalgalarınnan Kurgan oblastına kaldırıldı<ref name="meydangazetasi">[http://www.meydangazetasi.com/m-haber-3868.html МİHAİL KOLSA]. meydangazetasi.com</ref>; onun aylesini 1949-cu yılda Sibirä, Kurgan bölgesinä kaldırdılar. 1956-ci yılda aylesinnän döndülär geeri, Bucak topraklarına<ref name="meydangazetasi"/>; 1956-cı yılda Çaşa küüyündä o başardı şkolayı. Kolsa aylesi o yılda Moldovaya döndü<ref name="anasozu592"/>.

18 yaşında onu askera - armataya aldılar<ref name="anasozu592"/>. Mihail Kolsa askerdän sora girer üürenmää Kişinev Ştefan Näga adına muzıka uçilişçesine, 1968-ci yılda başarêr teoretik bölümünä<ref name="meydangazetasi"/><ref name="anasozu592"/>.

Mihail Kolsa 1968-ci yıldan beeri başladı gezmää gagauz küülerindä, yıllarlan yaşardı küülerdä, tanışardı gagauz muzıkacılarınnan, solistlerinnän. Aniki toplamaa hem aaraştırmaa gagauz folklor türkülerini, halk muzıkasını<ref name="meydangazetasi"/>.

1971 yılında o başardı [[Kişinev Konservatoriyası]]nı. 1977 yılında bitirdi Kişinövda G. Muzıçesku adına Devlet İncäzanaat institutunu<ref name="meydangazetasi"/>. 1983-cü yıladan Kişinevun “St.Neaga” muzıka uçilişçesindä muzıkayı üüreeti<ref name="anasozu592"/>.

Muzıka derslerini verdi hem Tiraspol, hem Kişinöv muzıka uçilişçelerindä<ref name="meydangazetasi"/>.

1980-ci yılda çıktı onun plastinkası 21 halk avasınnan hem 16 halk türküsünnän<ref name="meydangazetasi"/>.

Mihail Kolsa 1982-ci yılda hem SSRB, hem Moldova Kompozitorlar Birliin azası oldu. 1991 yılında Moldova Filarmoniyasında “Kadınca” ansamblisindä işlemää başladı. 1993-1996 yıllarında ansamblinin başı oldu<ref name="anasozu592"/> – geçti çalışmaa gagauz halk oyun hem türkü ansamblisinä «Kаdınca» nicä önderci<ref name="meydangazetasi"/>. O zamannar kompozitor hep neetlenärdi, plannaardı Komratta ana-bobasının evindä açmaa gagauzların İncäzanaat muzıka muzeyini<ref name="meydangazetasi"/>.

1997-ci yıldan 2010-cu yıladan Türkiyedä, [[Ankara]]da [[Gazi Universitetı]]nda muzıka bölümündä çalıştı<ref name="anasozu592"/>.

Çok yıllar gagauz muzıka folklorunu topladı. 1980 yılında Moskvadakı «Мелодия» firmasında o çıkardı bir plastinka «Музыка гагаузов». Plastinkada yazılıydı hem 21 gagauz halk avası, hem 16 türkü. 2002 yılında artık CD diskla o genä çıkardı bu yaratmaları<ref name="anasozu592"/>.

Mihail Kolsa kompozitor olarak pek çok muzıka yarattı. O, siyutalar, hem hor için türkülär, gagauz poetların peetlerinä türkü yazdı<ref name="anasozu592"/>.

Hazırladı hem çıkardı 1989-cu yılda “Türkülär”, hem 1995-ci yılda “Türkülär. Korolar” kiyatlarını. Çok muzıka araştırma yazıları yazdı ve hem tiparladı<ref name="anasozu592"/>.

Mihail Kolsa Taa Sovet vakıdında çok yıllar [[Gagauz Avtonomiyası]] için çalıştı. O, avtonomiyanın lääzımnıı işin annadardı genç gagauz yazıcılarına. Bunun üzerä da KGB tarafından baskı altında bulundu<ref name="anasozu592"/>.

1990 yılında [[Gagauz Respublikası]]nın kurulma günnerindä, Mihail Kolsa [[Gagauz Milli Gimnası]]nın muzıkasını yazdı. Gimn 22 Orak 1990-cı yılda gagauz halkının Üstolan kongresindä kabledildi<ref name="anasozu592"/>.

== Hem bak ==
*[[Todur Zanet]]

== Kullanılmış kiyatlar ==
<references/>

[[Kategoriya:Gagauzlar]]
