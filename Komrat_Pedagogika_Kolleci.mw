'''Komrat Pedagogika Kolleci''' — [[Avtonom Territorial Bölümlüü Gagauz Yeri|Avtonom Territorial Bölümlüü Gagauz Yerindäki]] en eski üüretim bölümlüknerindän biri.

“Mihail Çakir" adına [[Komrat|Komrat]] Pedagogika Kolecının var derin istoriyası. Kolec 1991-ci yılın aprel ayın 24-dä alınan Moldova pravitelstvosunun No. 214 Kararınnan açıldı. Ama taa ileri da bu binalarda hep okul vardı. Eskidän bu binada SPTUydu, taa ileri da şkola-internattı. Kolec büük gagauz aydınnadıcısı hem din adamı Mihail Çakirin adını taşıyêr 1992 yılından.

Belli ki büünkü Kolecın temeli kuruldu 1868-ci yılda, açan Komratta, bu binada, 200 kursant için Merkez Üüsek okulu açıldı. Taa sora da, 1888-ci yılda, okula “Realnoe uçilişçe” adı verdilär. Bir şüpesiz var nicä urgulayalım, ani bu okulun var yüz yıllık bir istoriyası.

Pedkolecin ilk direktoru Marina Aleksandrovna Drangozdu. Büün direktor [[Mariya Tanasoviç|Mariya Dmitrievna Tanasoviç]]. Kolektivda çalışêr 22 insan angılarının arasında 15 üüredici var. Onbeş yılın içindä kolecı başardı 519 uşak. Üürenerlär uşaklar üç zanaat: ilk okulda üüredici, uşak başçalarında terbiedici, okullarda hem uşakbaşçalarında muzıka terbiedicisi.

[[Kategoriya:Komrat]]
[[Kategoriya:Gagauz Yeri]]
[[Kategoriya:Moldova]]
