

*  Kuşçaazım, maavi guguşçuum

*  A, gidäsin benim koneyma

*  A, bän gittim senin koneyna


*  Senin konaan daalmış yıkılmış 

*  Kuşçeezım, maavi guguşçuum,

*  A, gidäsin benim başçemä


*  Bän gittim senin başçenä

*  Senin başçän kurumuş,

*  Kurumuş, kuru dal kalmış


*  Kuşçeezım, maavi guguşçuum

*  Gidesin benim konacıyma

*  Bakasın benim kapularmı


*  A, bän gittim senin kapularna

*  Senin kapularında kilitlär küflenmiş

*  Nicä senin ellerindä bikaalar küflenmiş


*  Kuşçaazım, maavi guguşçuum,

*  Gitsänä benim sokecıımdan 

*  Sorasın benim uşacıklarmı


*  Ban gittim senin sokeendan

*  Ban sordum senin uşacıklarnı

*  Senin uşacıkların hepsicii daalmış,

*  Senin o evin kuru dal kalmış
 

===Kullanılmış Kiyatlar===

* Gagauz Halk Türküleri

* Moldova Respublikasının Bilim Akademiyası Milletlärarası Aaraştırmalar İnstitudu

* Lüba Çimpoeş 

* Sayfa 34

* Pontos 

* Chişinau 

* 2001
