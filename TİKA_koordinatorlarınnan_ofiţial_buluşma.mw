'''TİKA koordinatorlarınnan ofiţial buluşma''' 


[[Kişinöv]] TİKA koordinatoru Yaver Demirin [[Ankara]] TİKA ofisinä dönmesinnän hem [[Moldova]]ya TİKA koordinatoru olarak Özlem Güvençin gelmesinnän ilgili olarak, [[Gagauziya]] Başkanı [[Mihail Formuzal]] büün, Çiçek ayın (aprel) 16-da, [[Kişinöv]] TİKA koordinatorlarınnan bir ofiţial buluşma yaptı.


Gagauziya Başkanı Mihail Formuzal paalı musaafirleri Gagauziya Başkannıı binasının önündä karşladı. Nedän sora TİKA koordinatorlarına büük saygı hem hatır için [[Gagauzlar|gagauz]] gençleri onnara tuz-ekmek verdilär. 


Paalı musaafirlär için halk ansamblisi “Düz Ava” gagauz oyunnarını gösterdi. Bu karşılaşmaktan sora Başkan Mihail Formuzal paalı musaafirleri gagauz avtonomiyasının başkannarın stendınnan tanıştırdı. Nedän sora da kendi odasına teklif etti.


Gagauziya Başkanın odasında buluşmaya Başkan yardımcısı Hikolay Stoyanov hem Gagauziya kultura departamentın başı Dimitriy Kambur katıldılar.


Buluşmada Gagauziya Başkanı [[Mihail Formuzal]] şükür etti Yaver Demirä onun üç yıllık çalışmaları için. Eni gelän koordinatora Özlem Güvençä dä danışıp, umut etti, ani Gagauziya hem TİKA arasında işbirlii hep ölä büük dinamizmaylan ileri dooru gidecek.


Buluşmaktan sora Özlem Güvenç hem Yaver Demir Komrattakı “ATATÜRK” bibliotekasını hem [[Gagauziya]] resim galereyasını gezdilär.


PATRETTÄ: (saadan) koordinator Özlem Güvenç, koordinator Yaver Demir, Gagauziya Başkanı Mihail Formuzal.  





[[Kategoriya:Milli yortular]]
[[Kategoriya:Yaşamak]]
[[Kategoriya:Ev]]
[[Kategoriya:Sotsiologi]]
[[Kategoriya:Türkiye]]
[[Kategoriya:Resimcilär]]
