İsus hristozu gerdilär


* İsus Hristosu
* [[Çıfıtlar]] tuttular.
* Elinä, ayaana
* Mıhlar kaktılar.


* Çalıdan feneţ
* Başına koydular.
* Mariya Panaiya
* Ne pek aalardı.


* Bir gözündän da
* Yaşı akardı,
* Bir gözündän da
* Kannar damnardı.


* Aalama, Mariya,
* Aalama, anêycıım.
* Göktän Bobadan
* Bunnar yazılılar.


* Cendemi açıyım,
* Cannarı kurtarıyım.
* A cendem yolu
* Ne da pek geniş.


* Ordan da girer
* Günahlı cannar.
* Ordan da girer
* O prost yapannar.


* Ordan işidiler
* Ne çirkin seslär,
* Ordan da geler
* Ne pis kokular.


* Aşura yolu
* Ne da incecik.
* Ordan da gider
* Günahsız olannar.


* Ordan işidiler
* Ne gözäl Türkülär.
* Orda da çalêr
* Ayoz angillär.


* Ordan da geler
* Ne gözäl kokular.
* Orda da yanêr
* Sünmäz kandillär.
* Türkücü – Kaleci F. (k. Beşgöz)

[[Kategoriya:Gagauz halk Türküleri]]
[[Kategoriya:Din]]
[[Kategoriya:Gagauz literaturası]]
