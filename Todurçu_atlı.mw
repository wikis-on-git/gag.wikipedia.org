'''Todurçu atlı'''


*  Todurçu [[At|at]]lı, bobası yayan

*  Bobası yayan, elleri baalı

*  Elleri baalı, yoldan aşırı


*  Az mı gitmişlär, çok mu gitmişlär 

*  Etişmişlär bir sızıntıya

*  Bobası demiş oolum, oolum  


*  Todurçu oolum

*  Az mı gitmişlär, çok mu gitmişlär 

*  Etişmişlär bir sızıntıya 


*  Bir sızıntıya bir duruk suya

*  Bobası demiş Hey oolum oolum 

*  Hey, oolum, Todurçu oolum 


*  İn beygirciindän, çöz kolcaazlarmı 

*  Çöz kollcaazlarmı, yıkayım üzümü

*  Yıkayım üzümü, okuyayımduvamı


*  Oolu iner beygirciindän

*  Çözeciykan, taa pek sıker  

*  Bobasının gücünä geler.


*  Hey, oolum, olum, Todurçu oolum

*  Şindiyadan betfa etmedim, 

*  Ama şindi betfa edecäm


*  Allaa versin karşı edäsin

*  Karşı edäsin [[Çingenelär|çingenelär]]län

*  Karşı edäsin çingenelärlän


*  Beygircin ürksün, era düşürsün

*  Erä düşürsün, erä battırsın


===Kullanılmış Kiyatlar===

* Gagauz Halk Türküleri

* Moldova Respublikasının Bilim Akademiyası Milletlärarası Aaraştırmalar İnstitudu

* Lüba Çimpoeş 

* Sayfa 33

* Pontos 

* Chişinau 

* 2001
