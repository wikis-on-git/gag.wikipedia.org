Pınarlar toprak üzerindä varlık

 
Tarafımızın en büük problemalardan birisi – su kıtlıı. En büük problema da - İÇMÄ SUYU. Bu problemayı [[Türkiye]]nin parasal yardımınnan [[Gagauziya]]da çözmää çalışêrlar. Ama insannar da alma aazına düşsün beklämeerlär. 

Sovetlär Birlii daaldıktan sora pıstiyalaa dönän pınarları insannar yavaş-yavaş düzmää başlêêrlar. Kimär kerä kendi kuvetlerinnän. Kimär kerä da aşırıdan gelän aalemin yardımınnan. 

Ölä bir yardımnan düzüldü bu pınar da. Bulunêr o Kongaz – Svetloye yolunda. Eniledi hem düzdü onu [[Kongaz]] primariyasınan barabar [[Kişinöv]]dan “Tutun - CTC” SA firması. Hem pınarın frantonunda bu yazıyı braktı:

* Tatlı, temiz bir suylan

* Brakêrız pınarı sizä.

* Bu ayozlu bir iş erdä -

* Varlık toprak üzerindä.


 

[[Kategoriya:Yaşamak]]
[[Kategoriya:Ekonomika]]
[[Kategoriya:Bilim]]
[[Kategoriya:Ekincilik]]
