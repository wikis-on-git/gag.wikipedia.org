'''Moldovada türk malların sergisi'''

Kasımın 25-28 günneri arası [[Kişinöv]]un MoldExpo halklararası sergi salonnarında “TURKİSH Exspo 2004 Moldovada - türk malların sergisi” oldu. Bu sergiyä [[Türkiye]]nin [[İstanbul]], [[Ankara]], [[Kayseri]], [[İzmir]], [[Gaziantep]], [[Adapazarı]] h.b. industriya merkezlerindän kırka yakın firma katıldı. 

Sergilenän malların arasında en çok er aldılar himiya, kosmetika, tekstil, santehnika, plastik hem baaşış için mallar. Ayırı iyecek malları da sergilendi. Sergiya gelän insannarın kolayı vardı kendilerinä deyni baaşış malları da satın alsınnar. 

Serginin ofiţial açılışında pay aldılar [[Moldova]]da Türkiye Büükelçisi Fatma Fırat Topçuoglu, Türkiyedä Moldova Büükelçisi Viktor Şvigun, Moldova industriya Bakanı, Moldova hem sergiya katılan [[Türkiye]] [[kasaba]]larının alış-veriş odaların öndercileri.

Ofiţial açılışta [[Folklor]] ansamblisi türk oyunnarını gösterdi.
 



[[Kategoriya:Türkiye]]
[[Kategoriya:Yaşamak]]
[[Kategoriya:Senat]]
[[Kategoriya:Ekonomika]]
