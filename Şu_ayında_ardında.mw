'''Şu ayında  ardında'''


* Şu ayında  ardında

* Bir da yıldız vardı

* O yıldızın yanında 

* Bir eşil fidan vardı


* İ o fidanın kökündä

* Bir sarı [[Yılan|yılan]] vardı.

* Neredän da geldi.

* Bir delikannı çocuk


* Nasıl yaptı da etti.

* Sarıldı o çocuun belinä

* O çocuk da baarardı, 

* Kafadarlarnı çıırırdı


* Geliniz, ba kardaşlar 

* Gelin, kurtarın beni

* Bir yılanın azından,

* Bu duşmanın elindän


* Yılan da sıklık edärdi,

* Aazınnan da sölärdi :

* Geeri olun, sokulmıyın, 

* Onun eceli bundan


* Açan altı aylıktı,

* Anası betva etti : 

* Alla versin da, dedi,

* Onu yılannar isin


* Ana-boba betvası

* Yazıylan bozulmazmış

* Ana-boba betvası

* Allahtan da yazgısı


* Allahtan da yazgısı

* Yazıylan bozulmazmış



===Kullanılmış Kiyatlar===

* Gagauz Halk Türküleri

* Moldova Respublikasının Bilim Akademiyası Milletlärarası Aaraştırmalar İnstitudu

* Lüba Çimpoeş 

* Sayfa 6

* Pontos 

* Chişinau 

* 2001

[[Kategori:Arhiv]]
