'''Stuyane oolum stuyane'''


* Stuyane oolum stuyane

* Vereyim sana bir akıl

*  Vereyim  sana bir akıl,


*  Bir akıl bir temel akıl

*  Kesäsin stuyan, Radayı

*  O sana uşak bakmıycek,


*  O sana ev çevirmeycek

*  Stuyan da sesleyen mamusunu,

*  Stuyan da dışarı çıkayor


*  Rada da içeri geliyor

*  Rada da deyor stuyana

*  Aferim mamunun lafına


*  Ne ülää üürediyor seni

*  Ani sän kesäsin beni

*  Stuyan da deyor Radaya


*  Bakma sän onun lafına  

*  Al okayı da git maazaya

*  Akıt bir oka şarap dey


*  Rada da aler okayı

*  Rada da gider maazaya

*  Rada da şarap hakıtmeer


*  Rada da yaşlarnı hakıdıyor

*  Stuyan da gider maazaya

*  Stuyan da keser Radayı


*  Radanın da kafası lafediyor

*  Stuyan evim, stuyan, deer.

*  Bana canın hacımayor,


*  Köçücük Vanço da lülkeda

*  Vançuyu da kim yıkaycek?

*  Vançuyu da kim doyuracek


*  Vançuyu da kim sallaycek?

*  Rodolö, eşim Rodolö,  

*  Sän düşünmä küçücük Vançuyu 


*  Yayan yaamurlar yıkaycek 

*  Uçan  [[Kuşlar|kuşlar]]da doyurucek

*  Esän lüzgerlär sallıycek, 


*  Ama yazık senin gençliynä

*  Ani bän sesledim mamuyu

*  Stuyan da geler içeri


*  Stuyan da deyor mamusuna

*  Mali ma, male hanacıyım

*  Bakasın benim uşaklarmı,


*  Çeviräsin benim evimi

*  Bän sana uşak bakmıycam,

*  Bän sana ev çevirmeycäm


*  Stuyan da deer mamusuna

*  Male ma, male hanacıyım,

*  Ani bir hana haalıycek,


*  Taa islää iki haalasın

*  Stuyan da keser kendini

*  Stuyan da başıyer kendini



===Kullanılmış Kiyatlar===

* Gagauz Halk Türküleri

* Moldova Respublikasının Bilim Akademiyası Milletlärarası Aaraştırmalar İnstitudu

* Lüba Çimpoeş 

* Sayfa 23-24

* Pontos 

* Chişinau 

* 2001
