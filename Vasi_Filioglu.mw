'''Vasi Filoglu''' — gagauz poeti hem yazarı.

Yanvar ayın 26-da 1949-cı yılda dünneyä geldi [[Beşalmada|Beşalmada]]. 1965-ci yılda Beşalmadakı okulu başardı. 1969-cu yılda İ.Soltis adına Kamenka agrikultura tehnikumunu başardı. 1970-1973 - Beşalmada “Pravda” adına kolhozda agronom. 1974-cü yılda M.Frunze adına Kişinöv agrikultura institutunu başardı. 1974-1976-cı yıllarda oldu Svetlıy küüyündä agrikultura tehnikumunda üüredici hem 1977-1978-ci yıllarda “Çalık” adına sovhoz-zavodun öndericisi. 1979-2000-ci yıllarda Beşalmada “Pravda” adına kolhozda baş agronom, kolhoz başına yardımcı.

1995-ci yıldan oldu Moldova Yazarlar Birlii azası hem 1999-cu yılda Gagauz Yazarlar Birlii kurucusu. 2001 yıldan beeri işleer Beşalmada “Birlik” adına çiftçilik çorbacılıın öndericisi. 2004-cü yılda oldu Moldovadakı “Nistru” Yazarlar Birlii azası. 1965-ci yıldan peetleri tiparlandı gazeta sayfalarında, jurnallarda, antolojiyalarda, birkaç avtor toplumnarında hem üürenmäk kiyatlarında.

Çıktı ayırı kiyatları: “Aydınnık”, “Yıl kuşaan korafları”, “Sedef korafları”, “Ha, tutunalım kol-kola!”, “Can sızıntısı”.

[[Category:Gagauz literaturası]]
[[Category:İncäzanaat]]
