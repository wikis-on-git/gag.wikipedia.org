'''Oguz dilleri''' — [[Türk dilleri|Türk dilleri]]nin büük kolu, angısında laf edär 110 milliondan çok insan [[Balkan|Balkannar]]dan ta [[Kitay|Kitay]]a kadar.

== Dilsel özellikler ==
Oguz dilleri saklêêr bir takım genel özellikler, ani lingvistler onnarın temelindä klassifikațiya yapêrlar. Bir kaç özellik maasus sade oguz gruppası için, ama başka özellikler var hem übür türk dillerindä.

=== Genel özellikler ===
* Lafın ilerisindäki *h sesi kaybolêr (büün kaldı sade [[Halac dili|Halac dilindä]])
* İnstrumental çekim (rusça Творительный падеж) kaybolêr (büün kaldı sade [[Saha dili|Saha dili]] hem [[Halac dili|Halac dilindä]])

=== Maasus özellikler ===
* Baş ünsüzlerin ötmesindä durgunma (örnek ''gör-'' < ''kör-'' "görmää")
* {{IPA|ɨ}}/u sora q/{{IPA|ɣ}} kaybolêr  (örnek ''quru'' < ''quruq'' "kuru", ''sar{{IPA|ɨ}}'' < ''sar{{IPA|ɨɣ}}'' "sarı")
* Katılmak forması -''gan''- dan ''an''-a diyşer (örnek ''bolgan/bulgan'' < ''bulan'')

== Klassifikațiya ==
Oguz dilleri bölüner bir kaç baş gruppaya, geografiya hem özelliklerinä görä:
* Günbatısı gruppası
** '''Türk dili''', angısına girer [[Türk dili|türkçä]], [[Osmannı türk dili|Osmannı türkçäsi]], [[Mesheti türkleri|Mesheti türkleri]]nin dili
** '''Gagauz dili''', [[Gagauz dili|gagauzça]], [[Gerlovo|Gerlovo]], [[Tozluk|Tozluk]], [[Konyar|konyar]] hem [[Gacal|gacal]]ların dilleri 
** '''Azerbaycan''', angısına girer poyraz hem üülen variantları [[Azerbaycan dili|azerbaycanca]]nın, [[İrak türkmenneri|İrak türkmennerinin]] dili, [[Kaşkay dili|kaşkayca]], hem [[Afşar dili|afşarca]]
* Günduusu yada '''Türkmen''' gruppası, angısına girer [[Türkmen dili|türkmencä]], [[Horasan türk dili|Horasan türkçäsi]], hem [[Uzbek dili|uzbekçänin]] oguz dialekti
* Üülen gruppası, angısına girer İran (Kaşkay, Songori, Aynallu h.b.) hem Afganistan (Afşar) dialektleri.

Kitayda ayırıca dil olan, [[Salar dili|salarca]]da, laf edär 70,000 insan.

[[Krım tatar dili|Krım tatar dili]] hem [[Urum dili|urum dili]] istoriyadan biliner [[Kıpçak dilleri|kıpçak dilleri]] gibi, ama onnar pek kaavi etkilerdiler oguz dillerindän, onuştan pek zor bitki klassifikațiya yapmaa onnarı oguz yada kıpçak gruppası olarak.

Ölü [[Peçenek dili|peçenek dili]] sayılêr oguz dili, ama pek bulunmêêr bu dil için material hem dokumentler.

{| class="prettytable" 
|'''''Dil'''''||'''''Laf edännärin sayısı'''''||'''''Laf edilän padişaalıklar''''' (hem laf edännärin sayıları)
|-
|[[Türk dili|Türkiyä türkçäsi]] ||76 million||[[Türkiyä|Türkiyä]] 70 milyon, [[Balkan|Balkan]] 2,5 milyon, [[Kipr|Kipr]] 180.000, [[Rusiya|Rusiya]] 300.000, <br>[[Germaniya|Germaniya]] 2,5 milyon, günbatısı hem orta [[Evropa|Evropa]] 700.000
|-
|[[Gagauz dili|Gagauzça]]||250.000||[[Respublika Moldova|Moldova]] 140.000, [[Balkan|Balkan]] 10-130.000, [[Ukraina|Ukraina]] 32.000, [[Bulgariya|Bulgariya]] 10.000
|-
|[[Azerbaycan dili|Azerbaycanca]]||30 million||[[İran|İran]] 20 million, [[Azerbaycan|Azerbaycan]] 8 million, [[Türkiyä|Türkiyä]] 500.000, [[İrak|İrak]] 500.000, [[Rusiya|Rusiya]] 650.000, <br>[[Gruziya|Gruziya]] 300.000, [[Armeniya|Armeniya]] 200.000
|-
|[[Türkmen dili|Türkmencä]]||6,8 million||[[Türkmenistan|Türkmenistan]] 3,8 million, [[İran|İran]] 2 million, [[Afganistan|Afganistan]] 500.000, [[Uzbekistan|Uzbekistan]] 250.000
|-
|[[Horasan türkçäsi|Horasan türkçäsi]]||400.000||[[İran|İran]] ( [[Horasan|Horasan]] bölgesi)
|-
|[[Kaşkay dili|Kaşkayca]]||1,5 million||[[İran|İran]] ([[Fars|Fars]], [[Huzestan|Huzestan]] bölgeleri)
|-
|[[Aynallu|Aynallu]]||7.000||	[[İran|İran]] ([[Märkäzi|Märkäzi]], [[Ardäbil|Ardäbil]] hem [[Zäncan|Zäncan]] bölgeleri)
|-
|[[Afşar dili|Afşarca]]||300.000||[[Afganistan|Afganistan]] ([[Kabul|Kabul]], [[Herat|Herat]]), [[İran|Poyraz-günduusu İran]]
|-
|[[Salar dili|Salarca]]||55.000||[[Kitay|Kitay]] ([[Qinghay|Qinghay]] hem [[Gansu|Gansu]] bölgeleri)
|-
|}

== Hem bak ==
* [[Oguzlar|Oguzlar]]
* [[Türk dilleri|Türk dilleri]]
* [[Türk halkları|Türk halkları]]

== Kaynak ==
* Heinz F. Wendt: ''Fischer Lexikon Sprachen'', 1961 (ISBN-3-596-24561-3)

[[Category:Diller]]
[[Category:Geografiya]]

[[az:Oğuz qrupu]]
[[br:Yezhoù turkek ar su]]
[[cs:Oghuzské jazyky]]
[[de:Oghusische Sprachen]]
[[hsb:Oghuzske rěče]]
[[nn:Sørtyrkiske språk]]
[[pl:Języki oguzyjskie]]
[[ru:Огузские языки]]
[[sv:Sydvästturkiska språk]]
[[tr:Oğuz grubu]]
