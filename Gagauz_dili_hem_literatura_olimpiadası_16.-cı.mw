'''Gagauz dili hem literatura olimpiadası 16.-cı'''

Baba Marta ayın 24-25 günnerindä [[Komrat Devlet Universiteti]]ndä (KDU) XVI-cı Gagauz dili hem literaturası Olimpiadası oldu, nereiyi bütün Gagauziyadan yaklaşık elli üürenci katıldı.

Olimpiadanın konusu – [[Gagauziya]]nın 10-cu yıldönümü. Olimpiadanın sponsorları: TİKA, Komrat primariyası, Gagauziya alış-veriş Palatası.

Ayrıca [[Kişinöv]] "Kaynak" fondun başkanı [[Lübov Çimpoeş]] fondun hem kendisinin adından olimpiadaya katılannara 55 "Gagauz halk türküleri" kiyadı, 25 "Gagauz dastannarı" kiyadı hem kendi peet kiadından 10 kiyat baaşladı. Bundan kaarä herbir olimpiadacıya birär bluzka (kızlara) hem birär gölmek (çocuklara) baaşladı.

Açılış günü katılımcılara deyni [[gagauz dili]]ndä N.GOGOLin “Evlenmäk” spektaklisi gösterildi. Auşamneyin da gagauz yazıcılarınnan buluşmak oldu. Buluşmakta uşaklar kendi peetlerini hem yaratmalarını okudular.

Olimpiada yarışları iki turda oldu: yazı hem aazdan annatmaklar. Yarışmakta 9-cu klaslar diktant yazdılar, 11-ci klaslar takrir (ilk cümlesi olan yaratmayı başardılar), 12-ci klaslar – literatura tekstı hem yaratma yazdılar.
Sora da olan viktorinada istoriya, kultura hem literatura soruşlarına cuvap ettilär.

XVI-cı [[Gagauz dili]] hem literaturası Olimpiadası da erlär bölä payedildi:

* 9-cu klaslar
* I-ci – Valentina BODUR (Beşalma, orta okul);
* II-ci – Galina KİRÇU (Kırlannar (Kotovsk), gimnaziya);
* III-cü – Evdokiya GAYDARCI (Kongaz, liţey).

11-ci klaslar

* I-ci – Svetlana VELİÇKOVA (Kongaz, liţey);
* II-ci – Olga DRAGNİ (Beşalma, orta okul);
* III-cü – Mariya SİVOGLU (Komrat, 6-cı orta okul).

12-ci klaslar

* I-ci – Artöm KİREZİ (Valkaneş, teoretik liţeyi);
* II-ci – Tatyana DUŞKOVA (Kongaz, liţey);
* III-cü – Mihail GERMEK (Valkaneş, teoretik liţeyi).

[[Kategoriya:Diller]]
[[Kategoriya:Gagauz literaturası]]
