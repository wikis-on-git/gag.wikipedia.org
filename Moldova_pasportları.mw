Eni hem eski pasportların ömürü  

 
2005-cı yıldan beeri [[Moldova]] vatandaşları [[Ukrayna]]ya sadä sınır dışı çıkmak pasportlarınnan gidäbilirlär. İç pasportlarınnan kabletmeerlär. Sadä onnar, kim sınır boyunda (30 kilometralık zona) yaşêêr iç pasportlarlan da Ukraynaya gidäbilirlär.

Moldova pravitelstvosu aldı karar, ani eski Sovet Birlii zamanında verilän pasportlar Moldova sınırlarında 2005-ci yılın Orak ayın (iyül) 1-dän geçerli olaceklar. Bu karar Moldova parlamentinä seçimneri karıştırmamaa deyni alındı. Çünkü devlettä yaşayan insannarın 18% eski pasportlara saabidir. Bu  êlektorat. 

Başlayıp 2006-cı yılın Çiçek ayın (aprel) 1-dän beeri Moldova vatandaşlarına verilän sınır dışı çıkmak için eni pasportlara saabisinin parmak izlerini da koyaceklar. 

Eskidän yazardılar sade insanın boyunu, gözlerinin rengini hem kan grupasını. Pasportlara mikroçip koyulması da düşünüler.

Eni pasportları vereceklär onnara kim seftä pasport kableder hem onnara, kimin eski paspordunun kullanmak zamanı bitecek. 
 




[[Kategoriya:Moldova]]
[[Kategoriya:Bilim]]
[[Kategoriya:Teknik]]
[[Kategoriya:Kultura]]
