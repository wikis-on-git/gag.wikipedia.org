'''Kişinöva gecä yarısı gelän bela'''

Geçän yıl bu ayın 27-28 gecesindä olan yaamur, sellerä toplanıp, iki insanın canını aldı, ekonomikaya da 15 milion ley zarar getirdi. Bu yıl da seldän gelän belalar sürter.

İlkin Evropayı durmamayca yaamurlar, sellär bastı. Gelän haberlerä görä o yaamurlar milionnarca euro zarar getirdilär. Ama en büük zarar - o sular içindä insannarın kaybelmesi. Bu kara sayı da var. 

Yaamurlar, yavaş-yavaş, Moldovaya da etiştilär. İlktän onnar büük diildi. Ama genä dä onnar, en büük belayı hazırlayıp, kendi zararını yaptılar. Gölleri suylan doldurup, yolu en büük belaya açtılar. 

O bela da kendisini pek çok beklätmedi. Harman ayın (avgust) 18-19 günnerindä olan büük yaamur belada son noktayı koydu. 

Bela bir çıban gibi patladı: sular Gratiyeşty küüyünün gölünü taştırıp, bütün üklän Kişinêunun Çevkar tıynaana abandılar. Birkaç minudun içindä o tıynaa daadıp, binnärcä ton su Kişinêunun sokaklarına hem evlerinä taştı. Zararın sonucu böläydi – 62 ev, 200-zä yakın maaza, bir okul, tükän, 12 pınar, onnarca maşina, kiosklar su altına kaldılar.

İnsannarı bu beladan kurtarmaa deyni devlet orayı askerleri yolladı. Askerlerin kahramannıı da verdi kolayını, ani insan kayıbı olmasın...

Not. Son açıklamalara görä evleri enidän yapmaa deyni devlet yardımcı olacek. Laf var Canavar ayın (oktäbri) 14-dän bu iş başarılsın.


[[Kategoriya:Bilim]]
[[Kategoriya:Sotsiologi]]
[[Kategoriya:Yaşamak]]
[[Kategoriya:Tabiat]]
[[Kategoriya:Kultura]]
