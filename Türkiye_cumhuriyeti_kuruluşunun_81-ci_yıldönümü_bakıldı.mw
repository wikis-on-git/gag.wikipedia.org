'''Türkiye cumhuriyeti kuruluşunun 81-ci yıldönümü bakıldı'''

[[Türkiye]] Cumhuriyetinin 81-ci yıldönümünü kutlayarak, Türkiye Cumhuriyetinin Moldova Respublikasında  Büükelçisi Fatma Fırat TOPÇUOĞLU [[Moldova]] hem [[Gagauziya]] politika, devlet hem kultura adamnarına, diplomatlara, işadamnara, halklar arası misiyalara deyni kendi tarafından [[Kişinöv]] Organ Zalında bir reçepţiya verdilär.

Reçepţiya iki devletin, [[Türkiye]] hem [[Moldova]] gimnaların çalmasınnan başladı.Reçepţiya açılışında söz tutarak Büükelçi  Fatma Fırat TOPÇUOĞLU, [[ingiliz dili]]ndä konuşarak, ilkin  Türkiye Cumhuriyetinin kurulması için, sora da Türkiye hem Moldova arasında politika, ekonomika hem kultura ilişkileri için kısadan annattı. 

Bundan kaarä özelliklän urguladı o olayı, ani [[İtaliya]]da Birleşik Evropa Konstituşiyasının proektı altında imza atan devletlerin arasında Türkiye da var oldu. Sözünün sonunda, Canabisi [[Türk dili]]nä geçip, [[Gagauziya]]nın Türkiye-Moldova arasında ilişkilerdä rolü için söledi.

Kendi sözünü başararak Büükelçi Fatma Fırat TOPÇUOĞLU teklif etti  Türkiye Cumhuriyeti hem Türkiye-Moldova dostluu için birär filcan şampaniya buyurmaa.

Moldova tarafından söz Moldova industriya Bakanı sn. GARŞTÄ tuttu.Patrettä: Devlet Gimnası öter. (saadan sola) Türkiye Büükelçi Fatma Fırat TOPÇUOĞLU, Moldova İndustriya Bakanı sn. GARŞTÄ, Gagauziya Başkanı Georgiy TABUNŞÇİK.


[[Kategoriya:Presa]]
[[Kategoriya: Ekonomika]]
[[Kategoriya: Politika]]
[[Kategoriya:Pravitelstva]]
[[Kategoriya:Türkiye]]
