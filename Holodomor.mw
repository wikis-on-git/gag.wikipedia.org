[[Dosye:Alexander Wienerberger Holodomor18.jpg|küçükresim|224x224pik]]
'''Holodomor''' — [[Ukrayna|Ukraynada]] genoțid . Ukrayna halkının XX üzyılda baş-başa karşılaşan en büük tragediyalardan birisi.

Birinci zorlan yapılan aaçlık, 1921-1923 yıllarda, Ukrayna SSRın üülen taraflarını kapladı. Ozaman aaçlıktan zarar gördü 8 milion çiftçi. Sebep – sovet pravirelstvosu tarafından Ukraynadan Rusiyaya ekinnerin alınması.

Sayılêr, ani ikincisindä, 1932-1933 yıllarında zorlan yapılan aaçlık genoțindan Ukraynada 3-3,5 milion insan aaçlıktan öldü. Bu genoțid 17 ay sürttü hem kapladı Ukraynanın Harykov, Kiev, Poltava, Suma, Çerkask, Dnepropetrovsk, Jitomir, Vinița, Çernigov hem Odesa bölgelerini.

Üçüncü zorlan yapılan aaçlıkta, 1946-1947 yıllarında, en çok zarar gördülär Üülen Ukrayna hem Moldaviya. Buralarda bulunan gagauz küülerindä insannarın yarısı aaçlıktan öldü. Aaçlıın sebepi – Sovetlär Birliin bu taraflardan zorlan ekinneri alıp, o ekinneri “dost soțialaist devletlerinä” yollaması: 1946-da – Romıniyaya 350 bin ton; 1947-dä – Çehoslovakiyaya 600 bin ton.

1998-ci yıldan beeri Kasım ayın dördüncü cumêrtesindä  Ukraynada bakılêr “Golodomor[1] kurbannarının anmak Günü”. Bu günü anılêrlar XX-ci üzyılda Ukraynada üç aaçlık genoțidın, 1921-1923, 1932-1933 hem 1946-1947 yılların, kurbannarı.
