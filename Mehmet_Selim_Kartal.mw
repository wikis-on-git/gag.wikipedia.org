Büükelçi Mehmet Selim Kartal Gagauziya öndercilerinnän buluştu

Pazertesi, Harman ayın (avgust) 11-dä [[Türkiye]] Büükelçisi Mehmet Selim KARTAL Komratta Gagauziya öndercilerinnän buluştu. Buluşmada pay aldılar Gagauziya Halk Topluşu Başı Dimitriy KONSTANTİNOV, [[Gagauziya]] İspolkomun predsedatelin birinci yardımcısı Valeriy YANİOGLU, GHT deputatları İvan BURGUCU, İvan TOPAL hem Födor GAGAUZ.

Buluşmada, başka soruşlardan kaarä, en çok vakıt incelendi soruş Moldova tarafından “Gagauziya (Gagauz Yeri) özel hakk statusu için” Zakonun diiştirmäk istemesi hem [[Moldova]] parlamentında birinci okumakta Moldovanın Gagauziyaylan ilgili kimi zakonnarın diiştirmesinin kabledilmesi.

Buluşmada Gagauziya tarafı açıkladı Türkiye Büükelçisinä, ani Gagauziya kayıl diil o tekliflärlän, ani yaptı Moldova parlamentına ortak Komisiyanın predsedateli Dimitriy DYAKOV. Komisiya azaları urguladılar, ani Moldova tarafı Komisiyanın Gagauziya azalarını hiç bişeyä saymêêr hem onnarın tekliflerini esaba almaa istämeer.

Buluşmadan sora GHT deputatı İvan BURGUCU açıkladı, ani annaşılmış “ki [[Türkiye]] speţialistları bu konuda bizä yardım edeceklär… hem konuylan ilgili olarak, İspolkom hem GHT öndercileri Türkiyeyä gideceklär.”

[[Kategoriya:Türkiye]]
