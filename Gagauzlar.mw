{| class="toccolours" style="float: right; margin-left: 2em; width: 250px; font-size: 90%;" cellspacing="3" background=#e3e3e3
! colspan="2" style="margin-left: inherit; background:#fee8ab; color:#000000;text-align:center; font-size: medium;" |'''Gagauzlar'''
[[Dosye:Gagauz-children.jpg|250px]]<br /><small>Gagauz insannarı</small>
|- align="center" bgcolor="#fee8ab"
! colspan=2 | İnsannar hepsi
|- align="center"
! colspan=2; bgcolor="#fee8ab" |250 - 300,000 
|- align="center" bgcolor="#fee8ab"
! colspan=2 | Bölgeler
|- align="left" bgcolor="#fee8ab"
| {{Moldova}}
| 200,000
|- align="left" bgcolor="#fee8ab"
| {{Ukrayna}}
| 60,000
|- align="left" bgcolor="#fee8ab"
| {{Grețiya}}
| 30,000
|- align="left" bgcolor="#fee8ab"
| {{Türkiye}}
| 100,000
|- align="left" bgcolor="#fee8ab"
| {{Rusiya}}
| 15,200
|- align="left" bgcolor="#fee8ab"
| {{Romıniya}}
| 24,500
|- align="left" bgcolor="#fee8ab"
| {{Bulgariya}}
| 9.000
|- align="left" bgcolor="#fee8ab"
| [[Balkan]]
| 460.000
|- align="center"
! colspan=2; bgcolor="#fee8ab" |Din 
|- align="center" bgcolor="#fee8ab"
! colspan=2 | [[Hristianlık|Hristian]] ([[Ortodoks]])
|- align="center" bgcolor="#fee8ab"
! colspan=2 | Dil
|- align="center"
! colspan=2; bgcolor="#fee8ab" |[[Gagauz dili]]
|}

'''Gagauzlar''', '''Gagauz Türkläri''' — [[Moldova Respublikası]]nın üülen tarafında bulunan [[Bucak (küü)|Bucak]] denilän topraklarda yaşayan [[Hristianlık|Hristian]] ([[ortodoks]]) olan, [[gagauz dili|gagauz dilindä]] lafedän sayıdan aaz bir millettir. Müslüman Oguzlarla kaynaşıp müslüman olan gagauzlarlan akraba olan topluluklara [[Gacallar]] denir uzun zaman ünce anadoluya göçüp gagavuzlarlan uzak akraba olup yörük nufuslan karışannara [[:Kategoriya:Manav türkleri|Manav türkleri]] denir :  Balkannardan Anadoluya Yerleşen Çeşitli Türk halklarının Ve Bizans-Latinner-nicea vakti Oguzlara Karşı Batı Anadoluya Yerleşdirilen Türkopollerin (Kuman-Kıpçak-Peçeneg-Uz-Bulgar Türklerinin ) Oguz Türkleri`ylen karışmasıylan ortaya çıkan Türk grubu anlamına da ulaşıler '''manav türklerinin yaşadıı yerler''' : Samsun , Vezirköprü , Bafra , Sakarya, Bilecik, Balıkesir, Bursa, Çanakkale, Kocaeli, Eskişehir, Bolu , Düzce , Tekirdaa , Edirne , İzmit , Kütahya, Afyonkarahisar ,Yalova, Kastamonu,Bartın,Karabük te yaşayerler.<ref>“Bizans Ordusunda Ücretli Türk Askerler (XI.-XII. Yüzyıllar)”, Selçuk Üniversitesi Türkiyat Araştırmaları Dergisi, S. 25, 2009, s. 53-69.</ref><ref>“Batı Anadolu’daki Türk Yayılışına Karşı Bizans İmparatorluğu’nun Kuman-Alan Topluluklarını Balkanlardan Anadolu’ya Nakletmesi”</ref><ref>“IV. Haçlı Seferi’nin Ardından Batı Anadolu’da Mücadele Eden İki Rakip: İstanbul Latin Krallığı ve İznik İmparatorluğu”, Cihannüma Tarih ve Coğrafya Araştırmaları Dergisi, S.1., Temmuz, 2015, s. 9-25.</ref><ref>The Late Byzantine Army Arms and Society 1204-1453, University of Pennsylvania Press, Philedelphia, 1992.</ref><ref>BASKICI, M. Murat, Bizans Döneminde Anadolu İktisadi ve Sosyal Yapı (900-1261), 2. Baskı, Phoneix Yayınevi, Ankara, 2009</ref><ref>BELDİCEANU-STEİNHERR, Irene, “Bitinya’da Gayrimüslim Nüfus (14. Yüzyılın ikinci yarısı- 15. Yüzyılın ilk yarısı)”, Osmanlı Beyliği 1300-1389, ed. Elizabeth A. Zacharıadou, çev. Gül Çağalı Güven, İsmail Yergun, Tülin Altınova, 2. Baskı, Tarih Vakfı Yurt Yayınları, İstanbul, 1997, s. 8-22.</ref><ref>GOLUBOVSKİY, P.V., Peçenegi, Torki i Polovtsı Rus i Step Do Naşestviya Tatar, Veçe, Moskva, 2011.</ref><ref>Bizans’ın Son Yüzyılları 1261-1453, çev. Bilge Umar, Türkiye İş Bankası Kültür Yayınları, İstanbul, 2016.</ref><ref>ÖZTÜRK, Meriç T., The Provıncıal Arıstocracy In Byzantine Asia Minor (1081-1261), Boğaziçi Üniversitesi, Yayınlanmamış Yüksek Lisans Tezi, İstanbul, 2013</ref><ref>VASARY, Istvan, Kumanlar ve Tatarlar Osmanlı Öncesi Balkanlar’da Doğulu Askerler (1185-1365), 2. Baskı, çev. Ali Cevat Akkoyunlu, Yapı Kredi Yayınları, İstanbul, 2015.</ref><ref>WOLF, Robert Lee, “The Latın Empire Of Constantinople 1204-1261”, A History Of The Crusaders, Volume II Later Crusades (1189-1311), General ed. Kenneth M. Setton, ed. By. Robert Lee Wolf and Harry W. Hazard, The Unıversıty Of Wısconsın Press, Madıson, Milwaukee and London, 1969, s. 187-233.</ref><ref>“A Broken Miror: The Kıpçak World In The Thırteenth Century”, The Other Europe ın the Middle Ages, Avars, Bulgars, Khazars and Cumans, ed. By. Florin Curta, Roman Kovalev, Brill, Leiden-Boston, 2008, s. 379-412.</ref><ref>KEÇİŞ, Murat, “XIII.-XIV. Yüzyıl Bizans ve İslam Kaynaklarına Göre Kuzeybatı Anadolu Yol Ağları”, Belleten, C. LXXVII, S. 280, 2013, Ankara, s. 849-874.</ref><ref>[https://bolu.csb.gov.tr/ilimizin-tarihcesi-i-3319#:~:text=Bolu%2C%20b%C3%B6lgeye%20yap%C4%B1lan%20ak%C4%B1nlar%20s%C4%B1ras%C4%B1nda,tamamen%20T%C3%BCrkle%C5%9Ferek%20T%C3%BCrk%20isimleri%20ald%C4%B1lar. https://bolu.csb.gov.tr/ilimizin-tarihcesi-i-3319#:~:text=Bolu%2C%20b%C3%B6lgeye%20yap%C4%B1lan%20ak%C4%B1nlar%20s%C4%B1ras%C4%B1nda,tamamen%20T%C3%BCrkle%C5%9Ferek%20T%C3%BCrk%20isimleri%20ald%C4%B1lar.] Bolu, bölgeye yapılan akınlar sırasında Horasanlı Aslahaddin tarafından fethedildi. 1074'te Bolu'ya yerleşen Türkmenler, Bizanslıların çok önceleri Balkanlardan getirdikleri Bulgar, Peçenek, Uz ve Kuman Türkleri ile kolayca kaynaştılar. Bolu ve köyleri tamamen Türkleşerek Türk isimleri aldılar.</ref><ref>https://dergipark.org.tr/tr/download/article-file/324074 14 -17. YÜZYILLAR ARASINDA ANADOLU’YA GELEN TÜRK GÖÇLERİ VE ANADOLU’NUN DOĞUSUNDA MEYDANA GELEN DEMOGRAFİK DEĞİŞMELER</ref><ref>https://dergipark.org.tr/tr/pub/tda/issue/60394/798906 ANADOLU’DA SON TÜRK İSKÂNI: İZNİK İMPARATORLUĞU’NDA KUMAN-KIPÇAKLAR VE YALOVA KAZIMİYE (YORTAN) İLE ELMALIK (SARUHANLI) KÖYLERİNDEKİ VARLIKLARI</ref><ref>Madgearu, Alexandru. "ROMÂNI ŞI PECENEGI ÎN SUDUL TRANSILVANIEI (Güney Transilvanya'da Rumenler ve Peçenekler)" (Rumence). Universitatea Lucian Blaga din Sibiu.</ref><ref>https://www.turkcebilgi.com/manavlar Manav Türkleri Hakkında Bilgiler</ref> 

“Bucak” [[Tatar dili|tatarcadan]] “köşä”, “er” annamına geler. Ama [[Moldova Respublikası]] (Hajdêu) hem [[Türkiye]]li kimi araştırmacılara görä (M. Kafalı) bu ad ortaüzyıllar vakıdında burada han olan Buçek Hanın adından çekiler. 

== Gagauzlar dünnädä ==
Sayıya görä gagauzlar Moldovanın 4% yakın var hem dördüncü sırada bulunêrlar. Bundan kare Moldovaylan komşu edän [[Odesa]] bölgesinin küülerindä dä yaşêêrlar. 1853-1856 yıllarında olan [[Krım]] cengindän sora gagauzların kimileri [[Ukrayna]]nın [[Zaporojye]] hem Krım bölgelerindä erleşerlär. 

Kimileri da [[Rusiya]]nın [[Kabardino-Balkariya]] respublikasının Prohladnenskiy rayonunda hem [[İnguşetiya]]nın Molgobekskiy rayonunda erleşerlär. XX-ci üzyılın başında, Stolıpinskiy reformalardan sora, gagauzların birazı [[Kazahstan]]ın hem [[Özbekistan]]ın kimi rayonarına yaşamaa geçerlär. [[Evropa]]nın da üülen-doou tarafında gagauzlar var: [[Bulgariya]]nın poyraz-doou tarafında, [[Grețiya]]nın Trakiya bölgesindä, [[Makedoniya]]nın hem [[Romıniya]]nın üülen-doou taraflarında da küüleri var.

== Gagauz dili ==
Gagauz etnik adı, gagauz dili, dil bilimindä türk dili aylesinin Oguz (Üülen-batı yada batı Hun) koluna baalı. Gagauz dili içinä erken türk dili, [[Bulgar dili|bulgarca]] hem [[Kıpçak dili|kıpçak]] dilindän kimi özellikleri alêr. Üzyıllar boyunca devam edän, karşılıklı etnik hem kultura kaynaşmakları sebepinnän, [[Gagauz dili|gagauzçada]] [[Arab dili|arabça]], [[Pers dili|persça]], [[Rus dili|rusça]], [[Romın dili|romınca]], [[Bulgar dili|bulgarca]] hem başka dillerdän çok alıntı yapılmış.

== Göç ==
Gagauzlar üülen [[Basarabiya]] yada [[Bucak (küü)|Bucak]] topraklarına üzyıllar boyunca [[Bulgariya]]nın poyraz-doou taraflarından, hem da Trakiyanın hem [[Makedoniya]]nın grekça lafedän bölgelerindän göç edip, erleştilär. Bu göç etmenin en büük parçası XVIII-ci üzyılın ikinci payında hem XIX-cu üzyılın ilk payında oldu. Onnarın yaşadıkları bölgedä Rus-Türk cenginin keskin olduu, etnik, din, hem başka baskılar sebepinnän, düzensizlik hem aaçlık onnarı, öz vatannarını brakıp, gitmää zorladı. Müslüman

Göç edennär üülen Basarabiyanın steplerini edendilär. Orada küülär kurup, erleştilär, toprakları ekilir durumuna getirdilär. Metropoliyaları olmayan gagauzlar için Bucak Vatan oldu. Bundan sora dirilmä ömürünü Bucaa baaladılar. Gagauzların büünkü kulturası, komşu milletlerin kulturasınnan sıkı ilişkilär kurup, zenginneşeräk hem kendinä uygun özelliklär kavrayıp, genişlendi. Bununnan barabar gagauzlar kendi kulturalarını, milletin varlıını, dilin zenginniini, halk kalendarını, milli etiketini, ömür adımnarını korudu.

== Yaşamak yerleri ==
* Statistika bilgilerinä görä, angıları dayanêrlar 2004-däkı halk sayımına, [[Moldova Respublikası]]nda yaşêêr 147,5 bin gagauz. Onnan [[Gagauz Yeri]] — 127,8 bin, munițipiu [[Kişinöv]] — 6,4 bin, Kahul rayonu — 3,6 bin, Taraklı rayonu — 3,5 bin, Bessarabyaska rayonu — 2,2 bin. (Bu sayımda esaba alınmêêr Administrativ Territorial Bölümlüü Transnistria hem munițipiu Benderı.)
* [[Ukrayna]]da 2001-ci yıl halk sayımına görä yaşêêr 31,9 bin gagauz, angısınnan 27,6 bin — [[Odesa]] bölgesindä.
* [[Rusiya]]da 2002-ci yıl halk sayımına görä yaşêêr 12,2 bin gagauz. [[Moskva]] kasabası — 1 bin, Тümen bölgesi — 2,6 bin (angısınnan 1,6 bin [[Hantı-Mansi Avtonom Okrugu]]nda).
* Başka padişaalıklar: [[Türkiye]] — 15 bin, [[Grețiya]] — 3 bin, [[Bulgariya]] 1,4 binden 10 binä kadar, [[Romıniya]] — 1,2 binden çok 1 binä yakın: [[Kazahstan]]da, [[Özbekistan]]da, [[Türkmenistan]]da, [[Biyaz Rusiya]]da, [[Latviya]]da, [[Estoniya]]da, [[Gruziya]]da. Gagauzlar yaşêêrler taa hem [[Kanada]]da hem [[Braziliya]]da.

== Halk kalendarı ==
Halk kalendarı iki perioda ayırılêr: yaz hem kış. Yaz başlamasının halk yortusu “Hederlez” may ayın 6-na geler, Ay Georgiy günündän başlêêr. Kış sa “Kasım” yortusunnan kutlanêr, 8 Kasım Ay Dmitriy gününnän başlêêr. Bu iki yortu da Moldova Respublikası tarafından 23 dekabri 1994-cü yılda verilän Gagauz Yerinin özel statusu kanonunda ofiţial yortular olarak kabledildi.

== Hederlez ==
Milli yortu Hederlez (Ay Georgiy) yılın en önemli yortularından sayılêr hem üç gün sürer. Bu yortuylan bilä hayvancılıın, otların eşermesi hem sürülerin meralara götürülmesi işlärlän yaz da başlamış olêr. Bu gündä küülerdä çobannarlan para hem başka annaşmaları yapılêr. Yortunun önemli işlerindän biri dä bir kuzunun, kurban edileräk, bulgurlan yada pirinçlän doldurulaması hem fırında pişirilmesi. “Kurban” da Hederlezdä, Georgiy adına bir aylenin kişisinä duuma günündä, saalık için, askerdän dönmesini dileräk, ya da gözäl bir düün yapması için kesiler.

Hederlez yortusu herbir gagauz aylesindä evdä yada aul içindä bir masa donatılmasınnan kutlanılêr. Hazırlanan bu sofraya komşuları, senseleleri, küülüleri, musaafirleri teklif ederlär, onnara, adetä görä, şarap ikram edip, gözäl adet olarak sayılêr. Arnaut, gagauz hem bulgarların yaşadıkları Karakurt küüyündä (Ukraynanın Odesa bölgesinin Bolgrad rayonu) yortuyu bütün sokakça bakêrlar: sokakta uzun masa koyulêr, herkezi kurban kuzunun etindän hazırlanan “kurban”ıını, şarabını hem evdä hazırlanan iyecekleri getirer. Bu adet büünkü zamannaradan korundu.

Ay Georgiy adını taşıyan kliselerin bulunduu küülerdä, klisenin başçasında, bütün küüyün katıldıı kurban yortusu yapılêr. En çok hayvan bu türlü yortularda kurban ediler. Gagauzların “Allahlık” denilän kurbannık tosun bir yıl öncedän hazırlanêr. Bir yıl boyunca bu ayozlu tosuna hererdä: merada, sürü ya tek başına çayırlarda otlasın deyni bolluk veriler. Herliim “Allahlık” birisinin başçasına girärsä, onu kuumak ayıptır. Kurbannıın ayozluuna bukadar çok saygı gösteriler.

Bu gündä bütün küü katıldıı at yarışları, sport oyunnarı, güreşlär yapılêr. Eskidän milli sport – güreş yapılırdı. Klarnet, kemençä yada gayda havaları ötmesi altında, komşu küülerdän gelän güreşçilär serbest güreş yapardılar. Kazanannara paalı baaşış verilärdi. En paalı baaşış – boyunda kırmızı şirit baalı olan koyundu. Çempion “pelivan”, koyunu omuzlarına alıp, güreş erini üç kerä dolaşardı. “Pelivan” olan kişiyä bir yılın içindä diil salt kendi küüyündä, ama başka küülerdä dä saygı gösterilärdi.

Büünkü günnerdä sä valeybol, futbol, atletizm ya da başka yarışmaklar mutlaka düzünnener. Kutlamaklar stadionnarda olêr, güreşlär çeşitli kategoriyalarda yapılêr. Bu yarışlar ölä populär oldular, ani, bölgenin anılmış güreşçilerindän kaarä, dünnä, Evropa, eski SSRB respublikaları, Moldova hem komşu Ukrayna güreş çempionnanarı onnara katılêrlar.

== Kasım ==
Kasım (Ay Dmitriy) yortuzu Hederlez gibi önemli sayılêr. Bu gündä küülülerin çobannarlan esaplaşmaları yapılêr, sürülär saabilerinä veriler hem Ay Dmitriy gününä kurban kesiler.

[[Moldova Respublikası]] parlamentı tarafından 23 dekabri 1994-cü yılında “Gagauziya (Gagauz Yeri) özel statusu”n verilmesi gagauz halkının milli kulturasının, dilinin, adetlerinin enidän dirilmesi için hem ilerlemesi için taa büük kolaylıklar verdi.

== Folklor ==
Avtonomiya topraklarında her yılın düzünnenän halklararası folklor festivalleri “Gagauz Sesi”, at yarışları “Altın At”, şakalar panayırı “Şennik Panayırı”, [[Komrat]] kasabasında Hederlez günü yapılan halk türküsü günneri, [[Çadır]] kasabasında yapılan “Gagauz Türküsü” hem başka meropriyatiyalar, milletin etnik kulturasına, adetlerinä, geleceenä baalı bilim konferenţiyaları bu milletin üzyıllar boyunca yaşayacayına umut verer.
[[Dosye:Flag of Gagauzia.svg|thumb|right|220px|Gagauziya bayraa]]
[[Dosye:Gagauzia map.png|right|thumb|220px|Gagauziya]]
[[Dosye:Собор_Святого_Иоанна.jpg|thumb|[[Komrat]]]]
[[Dosye:Chadyr-Lunga Cultural centre.jpg|right||thumb|220px|[[Çadır]]]]

== Gagauz köklü anılmış insannar ==

* [[Afanasiy Karaçoban]]

* [[Aleksandr Onofrey]]
* [[Aleksandr Bırladyanu]]
* [[Dmitriy Savastin]]
* [[Dmitriy Karaçoban]]
* [[Dmitriy Topçu]]
* [[Dmitriy Kroytor]]
* [[Evgeniy Karagavur]]
* [[Ekaterina Jekova]]
* [[Födor Duloglu]]
* [[Gleb Dragan]]
* [[Galina Sirkeli]]
* [[Enver Paşa|İsmail Enver Paşa]]
*[[İvan Topal]]
* [[İon Fazlı]]
* [[İvan Burgucu]]
* [[Konstantin Krețu]]
* [[Lübov Çimpoeş]]
* [[Mariya Dimoglu]]
* [[Mihail Formuzal]]
* [[Mariya Tanasoviç]]
* [[Mihail Daradur]]
* [[Mihail Kendigelän]]
* [[Marina Radiş]]
* [[Mihail Eminesku]]
* [[Mihail Çakir]]
* [[Nikolay Baboglu]]
* [[Pötr Moyse]]
* [[Stepan Kurudimov]]
* [[Stepan Topal]]
* [[Semön Pometko]]
* [[Stepan Kuroglu]]
* [[Todur Marinoglu]]
* [[Todur Zanet]]
* [[Vani Volontir]]
* [[Vasi Filioglu]]
* [[Vitaliy Manjul]]
* [[Vani Dobrev]]
* [[Veysel Arseven]]

== Başka Gagauzlar ==
* [[Grețiya gagauzları]]
* [[Ukraina gagauzları]]
* [[Gacallar]]

{{Gagauz Yeri}}

[[Kategoriya:Etnik grupalar]]
[[Kategoriya:Gagauzlar| ]]
[[Kategoriya:Gagauz Yeri]]
