Dedelärden kalan at yarışı



[[Gagauzlar]] sade bitki birkaç üz yıl, geneldä, çiftçilklän beslenelär. 

Kendi derin istoriyasında Gagauz milleti uzun zamannar, kenarsız kırlarda göç edip, hayvancılıklan beslenirmişlär. Belli ki o kırları yayan gezmäzmişlär. Bunda onnara yardımcıymış beygirlär.

Küçüündän büünä kadar gagauzlar atlı gezmää becerärmişlär.  Neredä atlar orada yarışlar da. Dedelär atları kullanmakta kendi beceriklerini o yarışlarda gösterirmişlär. 

Bu bincä yıl atlı gezmäk ömürü boşuna geçmemiş, o artık milletimizin kanına girmiş.

Son yıllarda at yarışlarını gaga-uzlar dirilttilär. En önemli yarışlar Hederlez günü [[Çadır]]da olêr. Ama küülerdä dä kendi at yarışlarını yapêrlar – ya Todur Günü, yada küü kurbannarı günnerindä. 

Diil çoktan ölä bir at yarışı [[Gagauziya]]nın [[Avdarma]] [[küü]]yündä oldu. Atlılar bir kilometralık yolda yarıştılar. 

Yarışta ilk gelän Dmitriy GUNA oldu. Onu finişa getirän beygir – Orlik. Birinci er için Dmitriy GUNAya ödül olarak bir [[Keçi]] baaşladılar.

PATRETTÄ: Dmitriy GUNA ödülü kablettiktän sora.

Foto – V.TANASOVİÇin.
 

[[Kategoriya:Sport]]
