'''Türkiye büükelçisi gagauziyada'''

Hederlez ayın (may) 12-dä [[Gagauziya]]da [[Kişinöv]] Türkiye Büükelçisi Fatma Fırat TOPÇUOĞLU bulundular. 

Vizitin ilk payında Canabisi Gagauziya Başkanı Georgiy TABUNŞÇİKlän hem GHT Bası Stepan ESİRlän buluştu. 

Buluşmakta Kürez ayın (iyün) 1-dä Moldovaya Türkiye devlet Ba-kanı Kürşad TÜZMENin hem onun yanında yakın 100 kişi türk işadamnarın gelişinnän ilgili soruşlar incelendi. Anaşıldı, ani Türkiyedän delegaţiya Gagauziyeya da bir vizit yapacek. Vizit programasına “Valkaneş” Serbest ekonomika Bölgesinnän tanışmak koyulacek.

Bu soruştan kaare Büükelçi Fatma Fırat TOPÇUOĞLU taa bir konuyu açıkladı: KDUda (Komrat Devlet Universiteti) türk studentle-rinä üürenmäk hem yaşamak için uygun durum ortamı kurmak. Bu konuda lääzımnı kararların alınmasını istedi.

Universitettä üürenmäklän ilgili taa bir konu incelendi – Komrat Devlet Universitetindä türk dili hem literaturası fakulteti açmaa. Hep bu fakultettä ingliz dilini üüreneceklär. Belli ki bu fakultetin açıl-ması için Türkiyedän büük yardımnar beklener.

Gagauziya Başkannıında buluşmak bittiktän sora, Komrat primarı Nikolay DUDOGLUnun teklifinä görä, Kişinêu Türkiye Büükelçisi Fatma Fırat TOPÇUOĞLU Komrat primariyasının hem Komrat kasabasının Sovetinin çalışma sistemasınnan tanıştılar.
 





[[Kategoriya:Politika]]
[[Kategoriya:Türkiye]]
