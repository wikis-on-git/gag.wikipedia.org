'''Oli Radova''' (Karanastas). Duuması Olganın 1958-nci yılda [[Moldova Respublikası|Moldova]]da, [[Komrat]] rayonun [[Kongaz]] küüyündä. [[Kişinöv]]da Devlet universitetin ekonomika fakultetini başardı.

İlktän çalıştı alış-verişçilik işlerindä, sora duydu, ani onu çeker ana dilindä yazmaa hem yaratma. Kendi yazıcılık zanaatlarına ona yardım etti. Olganın ilk çaışmak eri [[Ana sözü]] gazetada. Bu şair bir dooru hem printipial insan.

Onu bu üzerä sevmedi Ana sözündä kimi kıskançlar, ani dayma yol yaperlar bütün dünnädä yukarı çıkmaa, da onnar fırladerlar haliz işçileri bir tarafa. Bu türlü Olgayı da uurattılar gazetadan hiç bir kabaatsız, ama şair kaybetmedi kendini, Hepsinin inadına o yazer şiir hem annatmalar. Büün o Moldova Bilimnär Akademiyasının bölümünde çalışer.

Bu uurda çıkardı bir bilim kiyadı. [[Gagauzlar]] [[Rus dili|rus dilindä]]. Büün Radova pay aler gagauz yazıcılarınnan barabar bizim literaturayı kaldırmaa eni üüsek erlerä. Pay aldı ilk [[Gagauz Yeri|Gagauziya]]nın yazarlar birliinin kurulmasında. Oli Radova 2002-inci yılda [[Moskva]]da kabuletti istoriya bilimnerinä doktor adını.

Şair Radova ilk yazılarını Ana sözü gazetada bastı. Sora onun yaratmaları çıktılar. İlk yaz türküsü kiyadında. Eni şiirleri hem düz yazıları hazırlanerlar eni basımnara.       

===Kullanılmış Kiyatlar===
* İ.İ.Babaloglu
* N.İ.Babaoglu
* K.K.Vasilioglu
* Gagauz Dili hem literatura
* 8 Klas
* Sayfa  233
* Stiinţa 2003
* Ministeril Educaţiel Al Republıcıı
* Moldova

{{DEFAULTSORT:Radova, Oli}}

[[Kategori:Gagauz biografiyaları]]
[[Kategori:Kişiler]]
[[Kategori:Biografiya]]
[[Kategori:Gagauz yazıcıları]]
