[[Dosye:Гимн Гагаузии(ноты).jpg|küçükresim|Gagauz Milli Gimnası ноты]]
'''Gagauz Milli Gimnası''' — kabledildi 1990-cı yılın iyül ayın 22-dä olan Gagauz Halkın Kongresinde 411 oylan.

1990-cı yılda, Gagauz Respublikasının kurulma günnerindä, Gagauz Milli Gimnasının muzıkasını [[Mihail Kolsa|Mihail Kolsa]]<ref name="anasozu592"/>, laflarını da [[Todur Zanet|Todur Zanet]] yazdılar. 1990-cı yılda, Orak ayın (iyül) 22-dä Gimn gagauz halkın Üstolan kongresindä kabledildi<ref name="anasozu592">[http://anasozu.com/wp-content/uploads/2013/12/ana_sozu_n592_30_11_2013.pdf Mihail KOLSA – 75 yaşında! Kutluca olsun, Maestro!]. "[[Ana Sözü]]", № 21-22 (592-593), 30 Kasım (noyabri) 2013. anasozu.com</ref>.

<poem>
'''GAGAUZ MİLLİ GİMNASI'''

Geldi vakıt – bayraa kaldır,
Dalgalatsın lüzgär onu.
Kavalları keskin çaldır,
Duuêr Halkın aydın günü!

''Refren:''
İnsana lääzım Vatan,
Halkına kalsın damar,
Kanında dedä sesi
Uzaktan evä çeksin.
Bucak’ta dannar açık –
Şannı olsun kardaşlık.

Zaman kanatları döner
Kıyıp kara bulutları.
Yaşamaya kuvet verer
Ana topraan çöşmeleri.

''Refren:''
İnsana lääzım Vatan,
Halkına kalsın damar,
Kanında dedä sesi
Uzaktan evä çeksin.
Bucak’ta dannar açık –
Şannı olsun kardaşlık.
</poem>

== Kullanılmış kiyatlar ==
<references/>

[[Kategoriya:Gagauz Yeri]]
[[Kategoriya:Literatura]]
[[Kategoriya:Gagauz literaturası]]
