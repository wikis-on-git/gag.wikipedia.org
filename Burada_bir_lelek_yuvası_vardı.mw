'''Burada bir lelek yuvası vardı'''

Nekadar tutêrım kendimi aklımda [[Kişinöv]] yolun üzerindä, [[Komrat]] demir yolu stanşiyasının yanında bu yuva vardı. Her yılın o yuvada leleklär yavru çıkarardılar, sevindirip insannarın gözünü.

Bilärdik: leleklär yuvada sa – dolayda raatlık. Otuz yıl bu yuva durdu. Da te şindi, kiminsä canabet kararına görä, onu yok ettilär. Sebep – eni elektrika direklerin koyulması.

Bekim teknik tarafından bu direklär lääzımdı burdan geçsin? Bekim iki metra bir tarafta? Önemli diil. Önemli o, ani lelekleri hiç biri düşünmedi. Ama bu ko kalsın kararı alan kişilerin esabında.
Neredä o leleklär kendi eni yuvalarını yaptılar acaba?

Yavrularını çıkardılar mı? Büüttülär mi? Çıkardılar mı acaba? Taman yavru çıkarmaa zamanında bu yuvayı daran-peran ettilär. Bekim yuvayı başka bir erä geçirdilär? Canımı sade bu düşüncä raatladêr.

[[Kategoriya:Hayvannar]]
[[Kategoriya:Bilim]]
[[Kategoriya:Tabiat]]
